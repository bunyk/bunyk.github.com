<!DOCTYPE html>
<html lang="uk">
<head>
<meta charset="UTF-8">
<!--[if IE]><meta http-equiv="X-UA-Compatible" content="IE=edge"><![endif]-->
<meta name="viewport" content="width=device-width, initial-scale=1.0">
<meta name="generator" content="Asciidoctor 1.5.5">
<title>Розділ 18. Ієрархії домінування</title>
<link rel="stylesheet" href="./hpimr.css">
<!-- html here goes to header of each document -->

<!-- Add to homescreen for Safari on iOS -->
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="apple-mobile-web-app-title" content="ГПіМР">
<link rel="apple-touch-icon" href="/HP_-_Harry_Potter_wordmark.svg.png" />

<link rel="manifest" href="manifest.json" />

<meta name="mobile-web-app-capable" content="yes">
<meta name="application-name" content="ГПіМР">
<link rel="icon" sizes="192x192" href="/HP_-_Harry_Potter_wordmark.svg.png" />

<!-- Tile icon for Win8 -->
<meta name="msapplication-TileImage" content="/HP_-_Harry_Potter_wordmark.svg.png" />
</head>
<body class="article">
<div id="header">
</div>
<div id="content">
<script src="./script.js" type="text/javascript"></script>
<link rel="stylesheet" href="./jquery-ui.css">
<div id="access">
<div class="menu-main-menu-container"><ul id="menu-main-menu" class="menu"><li id="menu-item-53" class="menu-item menu-item-type-custom menu-item-object-custom menu-item-home menu-item-53"><a href="/">Зміст</a></li>
<li id="menu-item-101" class="menu-item menu-item-type-taxonomy menu-item-object-category menu-item-101"><a href="http://hpmor.com/">Оригінал англійською</a></li>
<li id="menu-item-83" class="menu-item menu-item-type-post_type menu-item-object-page menu-item-83"><a href="http://github.com/hpimr/hpimr">github</a></li>
<li id="menu-item-48" class="menu-item menu-item-type-post_type menu-item-object-page menu-item-48"><a href="/help.html">Як долучитися</a></li>
<li id="menu-item-48" class="menu-item menu-item-type-post_type menu-item-object-page menu-item-49"><a href="https://www.facebook.com/groups/212447182535471/">Фейсбук</a></li>
</ul></div>
</div>
<div id="invertable">
<div id="nav-top"><form action="/go.php" method="GET" id="nav-form-top" target="_top"><div class="nav-prev"><a href="/017.html" title="Розділ 17. У пошуках гіпотези" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html">Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html">Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html">Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html">Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html">Розділ 15. Сумлінність</option><option value="/016.html">Розділ 16. Творче мислення</option><option value="/017.html">Розділ 17. У пошуках гіпотези</option><option value="/018.html" selected>Розділ 18. Ієрархії домінування</option><option value="/019.html">Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/019.html" title="Розділ 19. Відкладена винагорода" accesskey="n" target="_top">Наступний &raquo;</a></div></form></div>
<div id="storycontent">
<div class="sect1">
<h2 id="_Розділ_18_Ієрархії_домінування">Розділ 18. Ієрархії домінування</h2>
<div class="sectionbody">
<div class="paragraph">
<p>Будь-яка достатньо просунута Дж. К. Ролінґ не відмінна від магії.</p>
</div>
<hr>
<div class="paragraph">
<p>&#8201;&#8212;&#8201;<em>Це звучить як щось, що я б зробив, чи не так?</em></p>
</div>
<hr>
<div class="paragraph">
<p>Ранок пʼятниці, сніданок. Гаррі відкусив величезний шматок тосту й спробував
нагадати своєму мозку, що швидке вминання їжі насправді аж ніяк не наблизить
його до підземель. У будь-якому разі, у них ще ціла година часу для навчання
між сніданком і початком &#8220;Зіль і настійок&#8221;.</p>
</div>
<div class="paragraph">
<p>Але ж підземелля! У Гоґвортсі! Уява Гаррі вже замальовувала безодні, вузькі
містки, канделябри зі смолоскипами й плями яскравого моху. Чи будуть там щури?
А чи будуть там <em>дракони</em>?</p>
</div>
<div class="paragraph">
<p>&#8201;&#8212;&#8201;Гаррі Поттере,&#8201;&#8212;&#8201;тихо пролунало з-за його спини.</p>
</div>
<div class="paragraph">
<p>Гаррі озирнувся через плече й побачив Ерні Макмілана, що був охайно одягнутий у
оздоблену жовтим мантію й здавався трохи схвильованим.</p>
</div>
<div class="paragraph">
<p>&#8201;&#8212;&#8201;Невіл вважає, що мені варто попередити тебе,&#8201;&#8212;&#8201;тихо сказав він.&#8201;&#8212;&#8201;Гадаю,
він правий. Будь обережним з майстром настійок на наших сьогоднішніх заняттях.
Старші гафелпафці розповіли нам, що професор Снейп може бути дуже злобним до
людей, що йому не подобаються, а йому не подобається більшість людей, що не є
слизеринцями. Якщо ти скажеш йому щось зухвале&#8230;&#8203; Це може бути дуже погано для
тебе, судячи з того, що я чув. Просто не висовуйся й спробуй зробити все, щоб
він тебе не помітив.</p>
</div>
<div class="paragraph">
<p>Гаррі знадобився деякий час, щоб перетравити це, а потім він здійняв брови.
(Гаррі дуже хотів навчитися здіймати лише одну брову, як Спок, проте йому це
так і не вдалося.)</p>
</div>
<div class="paragraph">
<p>&#8201;&#8212;&#8201;Дякую. Можливо, ти врятував мене від страшної халепи.</p>
</div>
<div class="paragraph">
<p>Ерні кивнув й пішов назад до гафелпафського стола.</p>
</div>
<div class="paragraph">
<p>Гаррі продовжив їсти свій тост.</p>
</div>
<div class="paragraph">
<p>Лише чотири укуси потому хтось сказав &#8220;перепрошую&#8221;. Гаррі обернувся й побачив
старшого рейвенкловця, що здавався трохи схвильованим&#8230;&#8203;</p>
</div>
<div class="paragraph">
<p>Трохи пізніше, коли Гаррі вже доїдав третю тарелю бекону. (Він вирішив побільше
їсти на сніданок. В обід завжди можна було зʼїсти поменше, якщо він не
використовував часоворот.) І ось ззаду звучить чергове &#8220;Гаррі?&#8221;</p>
</div>
<div class="paragraph">
<p>&#8201;&#8212;&#8201;Так,&#8201;&#8212;&#8201;втомлено сказав Гаррі,&#8201;&#8212;&#8201;я постараюся не привертати уваги професора
Снейпа&#8230;&#8203;</p>
</div>
<div class="paragraph">
<p>&#8201;&#8212;&#8201;О, та це безнадійно,&#8201;&#8212;&#8201;сказав Фред.</p>
</div>
<div class="paragraph">
<p>&#8201;&#8212;&#8201;Цілковито безнадійно,&#8201;&#8212;&#8201;сказав Джордж.</p>
</div>
<div class="paragraph">
<p>&#8201;&#8212;&#8201;Тому ми попросили ельфів-домовиків спекти тобі торт,&#8201;&#8212;&#8201;сказав Фред.</p>
</div>
<div class="paragraph">
<p>&#8201;&#8212;&#8201;Ми поставимо туди стільки свічок, скільки ти втратиш очок Рейвенклову,&#8201;&#8212;&#8201;сказав
Джордж.</p>
</div>
<div class="paragraph">
<p>&#8201;&#8212;&#8201;І влаштуємо на твою честь вечірку за ґрифіндорським столом в обід,&#8201;&#8212;&#8201;сказав
Фред.</p>
</div>
<div class="paragraph">
<p>&#8201;&#8212;&#8201;Сподіваємося, що це тебе підбадьорить,&#8201;&#8212;&#8201;завершив Джордж.</p>
</div>
<div class="paragraph">
<p>Гаррі проковтнув останній шматок бекону й обернувся.</p>
</div>
<div class="paragraph">
<p>&#8201;&#8212;&#8201;Гаразд. Після професора Бінса я вже не збирався таке питати, чесно, проте якщо
професор Снейп <em>настільки</em> жахливий, то чому його не звільнять?</p>
</div>
<div class="paragraph">
<p>&#8201;&#8212;&#8201;Звільнять?&#8201;&#8212;&#8201;запитав Фред.</p>
</div>
<div class="paragraph">
<p>&#8201;&#8212;&#8201;Ти маєш на увазі відпустять?&#8201;&#8212;&#8201;запитав Джордж.</p>
</div>
<div class="paragraph">
<p>&#8201;&#8212;&#8201;Так. Саме це роблять з поганими вчителями. Їх звільняють. Тоді наймають натомість
кращих вчителів. Я так розумію, у вас тут немає професійних спілок чи
контрактів з вчителями?</p>
</div>
<div class="paragraph">
<p>Фред з Джорджем спохмурніли так, як могли б спохмурніти старійшини племені збирачів
та мисливців, якби хтось розповів їм про обчислення.</p>
</div>
<div class="paragraph">
<p>&#8201;&#8212;&#8201;Не знаю,&#8201;&#8212;&#8201;за деякий час сказав Фред.&#8201;&#8212;&#8201;Я про це ніколи не думав.</p>
</div>
<div class="paragraph">
<p>&#8201;&#8212;&#8201;Я теж,&#8201;&#8212;&#8201;сказав Джордж.</p>
</div>
<div class="paragraph">
<p>&#8201;&#8212;&#8201;Ага,&#8201;&#8212;&#8201;сказав Гаррі,&#8201;&#8212;&#8201;весь час таке чую. До зустрічі на обіді, хлопці, і
не ображайтеся, якщо на торті не буде жодної свічки.</p>
</div>
<div class="paragraph">
<p>Фред з Джорджем розсміялися, ніби Гаррі сказав щось смішне, вклонилися йому й
пішли назад до ґрифіндорців.</p>
</div>
<div class="paragraph">
<p>Гаррі повернувся до сніданку й вхопив кекс. Він вже був ситим, проте
відчував, що цього ранку витратить багато калорій.</p>
</div>
<div class="paragraph">
<p>Гаррі їв кекс і розмірковував про найгіршого зі вчителів, що він досі
зустрічав: професора історії Бінса. Професор Бінс був привидом. Судячи з того,
що Герміона розповідала була про привидів, навряд чи вони були повністю
свідомими.  Привидами не було зроблено жодного відомого відкриття чи якоїсь
творчої роботи, хай ким вони були за життя. Привидам було навіть складно
згадати, котре зараз сторіччя. Герміона казала була, що вони&#8201;&#8212;&#8201;щось на кшталт
випадкових портретів, що відбиті в навколишню матерію викидом психічної енергії
під час раптової смерті чарівника.</p>
</div>
<div class="paragraph">
<p>Гаррі зустрічав дурних вчителів протягом безплідних набігів у маґлівську
освіту&#8201;&#8212;&#8201;його тато, звісно, набагато ретельніше вибирав репетиторів з
випускників&#8201;&#8212;&#8201;проте на історії він вперше побачив учителя, що буквально не мав
інтелекту.</p>
</div>
<div class="paragraph">
<p>І це було помітно. Гаррі здався був за пʼять хвилин і почав читати підручник.
Коли стало зрозуміло, що &#8220;професор Бінс&#8221; не заперечуватиме, то Гаррі також дістав
з капшучка вушні затички.</p>
</div>
<div class="paragraph">
<p>Привидам не треба було платити зарплатню? Ось і все? Чи звільнити когось у
Гоґвортсі було буквально неможливо <em>навіть після смерті</em>?</p>
</div>
<div class="paragraph">
<p>Тепер видавалося, що професор Снейп мав звичку поводитися цілковито жахливо з
усіма, крім слизеринців, і нікому навіть <em>не спало на думку</em> розпрощатися з
ним.</p>
</div>
<div class="paragraph">
<p>А директор спалив був курку.</p>
</div>
<div class="paragraph">
<p>&#8201;&#8212;&#8201;Перепрошую,&#8201;&#8212;&#8201;схвильовано сказав хтось за спиною.</p>
</div>
<div class="paragraph">
<p>&#8201;&#8212;&#8201;Присягаюся,&#8201;&#8212;&#8201;сказав Гаррі не обертаючись,&#8201;&#8212;&#8201;це місце на вісім з половиною
відсотків таке ж погане, як Оксфорд за оповідями тата.</p>
</div>
<hr>
<div class="paragraph">
<p>Гаррі важко крокував камʼяними коридорами. Він виглядав ображеним, роздратованим
і розлюченим водночас.</p>
</div>
<div class="paragraph">
<p>&#8201;&#8212;&#8201;Підземелля!&#8201;&#8212;&#8201;прошипів Гаррі.&#8201;&#8212;&#8201;<em>Підземелля!</em> Це не підземелля! Це
підвал! <em>Підвал!</em></p>
</div>
<div class="paragraph">
<p>Деякі рейвенкловки дивно на нього дивилися. Хлопці вже встигли звикнути.</p>
</div>
<div class="paragraph">
<p>Видавалося, поверх, що на ньому розташовувався клас настійок, називався
&#8220;підземелля&#8221; лише через те, що був під землею й трохи прохолоднішим за решту
замку.</p>
</div>
<div class="paragraph">
<p>У <em>Гоґвортсі</em>! У <em>Гоґвортсі</em>! Гаррі чекав усе своє життя, і тепер він
<em>досі</em> чекає: якщо десь <em>на поверхні Землі</em> й існувало місце з пристойними
підземеллями, то це мав би бути Гоґвортс! Невже Гаррі доведеться будувати
власний замок, щоб побачити одну невеличку бездонну прірву?</p>
</div>
<div class="paragraph">
<p>Невдовзі вони дісталися власне класу настійок, і Гаррі значно підбадьорився.</p>
</div>
<div class="paragraph">
<p>На полицях, що покривали кожен сантиметр стін між шафами, зберігалися величезні
банки з дивними законсервованими в рідині створіннями. Гаррі вже прочитав був
достатньо, щоб розпізнати деяких зі створінь. Наприклад, Забрісканську Фонтему.
Хоча пʼятисантиметровий павук і <em>скидався</em> на акромантула, він був замалим,
щоб і справді <em>бути</em> ним.  Він спробував спитати в Герміони, проте
видавалося, що їй не хочеться дивитися в будь-якому напрямку, у якому він
вказував.</p>
</div>
<div class="paragraph">
<p>Гаррі роздивлявся величезну кулю пороху з очима й ногами, коли вбивця швидкими
плавними кроками зайшов у кімнату.</p>
</div>
<div class="paragraph">
<p>Це було перше, що спало на думку Гаррі, коли він побачив професора Северуса
Снейпа. У тому, як він рухався між столами дітей, було щось від нечутного
вбивці. Він був у недоглянутій мантії, мав жирне й брудне волосся. Щось у ньому
нагадувало Луціуса, хоч вони й були геть несхожі. Складалося враження, що
Луціус вбиває з бездоганною елегантністю, а цей чоловік просто вбиває.</p>
</div>
<div class="paragraph">
<p>&#8201;&#8212;&#8201;Сідайте,&#8201;&#8212;&#8201;сказав професор Северус Снейп.&#8201;&#8212;&#8201;Швидко.</p>
</div>
<div class="paragraph">
<p>Гаррі й декілька інших дітей, що стояли й розмовляли, поспіхом влаштувалися за
столами. Гаррі планував був сісти поряд з Герміоною, проте якимось чином
опинився за столом, що був найближчим до Джастіна Фінч-Флечлі (це було здвоєне
заняття Рейвенклову й Гафелпафу), тобто на два столи лівіше від Герміони.</p>
</div>
<div class="paragraph">
<p>Северус сів за вчительський стіл і без жодного переходу чи вступу, сказав:</p>
</div>
<div class="paragraph">
<p>&#8201;&#8212;&#8201;Анна Ебот.</p>
</div>
<div class="paragraph">
<p>&#8201;&#8212;&#8201;Тут,&#8201;&#8212;&#8201;сказала Анна дещо тремтячим голосом</p>
</div>
<div class="paragraph">
<p>&#8201;&#8212;&#8201;Сьюзен Боунз.</p>
</div>
<div class="paragraph">
<p>&#8201;&#8212;&#8201;Присутня.</p>
</div>
<div class="paragraph">
<p>І так йшло далі, ніхто не наважувався сказати бодай зайве слово, доки:</p>
</div>
<div class="paragraph">
<p>&#8201;&#8212;&#8201;А-а. Гаррі Поттер. Наша нова&#8230;&#8203; <em>знаменитість</em>.</p>
</div>
<div class="paragraph">
<p>&#8201;&#8212;&#8201;Знаменитість присутня, <em>сер</em>.</p>
</div>
<div class="paragraph">
<p>Половина класу здригнулася, а дехто з розумніших, здавалося, раптом захотів
втекти за двері, доки кімната ще на місці.</p>
</div>
<div class="paragraph">
<p>Северус очікувально посміхнувся й назвав наступне за списком імʼя.</p>
</div>
<div class="paragraph">
<p>Гаррі подумки зітхнув. Все сталося надто швидко, щоб він встиг щось вдіяти.
Та нехай. Очевидно, що він вже не подобався цьому чоловікові, хтозна чому. І коли Гаррі
про це подумав, хай краще цей професор настійок вибере <em>його</em>, ніж, скажімо,
Невіла чи Герміону. Гаррі був набагато краще підготовлений для самозахисту. Ага,
напевно все на краще.</p>
</div>
<div class="paragraph">
<p>Коли з повною перевіркою присутності було закінчено, Северус обвів поглядом
весь клас. Його очі були порожні, мов нічне небо без зірок.</p>
</div>
<div class="paragraph">
<p>&#8201;&#8212;&#8201;Ви прийшли сюди,&#8201;&#8212;&#8201;так тихо сказав Северус, що учням за задніми столами
довелося напружити слух,&#8201;&#8212;&#8201;навчитися тонкої науки й точного мистецтва
виготовлення магічного зілля. Оскільки ми тут не будемо махати, як дурні,
паличками, чимало з вас не повірить, що це справжня магія. Я й не сподіваюся,
що ви справді збагнете всю красу повільного кипіння казана, коли навколо
клубочиться пара, всю невловиму силу рідини, що розтікається людськими судинами,&#8201;&#8212;&#8201;це було сказано ніжним і злорадним тоном,&#8201;&#8212;&#8201;одурманюючи розум і заворожуючи
почуття&#8230;&#8203;&#8201;&#8212;&#8201;це ставало дедалі моторошнішим.&#8201;&#8212;&#8201;Я можу навчити вас зберігати у
пляшках славу, готувати популярність, навіть закорковувати смерть&#8201;&#8212;&#8201;якщо,
звісно, ви не стадо дурнів, яких мені переважно доводиться вчити.</p>
</div>
<div class="paragraph">
<p>Якимось чином Северус помітив скептицизм Гаррі, чи принаймні він раптом перевів
погляд туди, де сидів Гаррі.</p>
</div>
<div class="paragraph">
<p>&#8201;&#8212;&#8201;Поттере!&#8201;&#8212;&#8201;гаркнув професор настійок.&#8201;&#8212;&#8201;Що я отримаю, додавши змелений
корінь асфоделя до полинової настійки?</p>
</div>
<div class="paragraph">
<p>Гаррі кліпнув очима.</p>
</div>
<div class="paragraph">
<p>&#8201;&#8212;&#8201;Хіба це було в &#8220;Магічні зілля та настійки&#8221;? Я щойно дочитав, і не памʼятаю
нічого з полином&#8230;&#8203;</p>
</div>
<div class="paragraph">
<p>Герміона здійняла руку, Гаррі осудливо поглянув на неї, через що вона підняла
руку ще вище.</p>
</div>
<div class="paragraph">
<p>&#8201;&#8212;&#8201;Так-так&#8230;&#8203;&#8201;&#8212;&#8201;украдливо сказав Северус.&#8201;&#8212;&#8201;Слава, як бачиш,&#8201;&#8212;&#8201;це ще не все.</p>
</div>
<div class="paragraph">
<p>&#8201;&#8212;&#8201;Та ну? Але ж ви щойно сказали нам, що навчите зберігати славу в пляшках.
Скажіть, <em>як саме</em> це працює? Ти випиваєш щось, і перетворюєшся на
знаменитість?</p>
</div>
<div class="paragraph">
<p>Три чверті класу здригнулися.</p>
</div>
<div class="paragraph">
<p>Герміона повільно опустила руку. Ну, це було не дивно. Може вона і його
суперник, проте вона не була з тих, хто допомагатиме спробі професора свідомо
принизити його.</p>
</div>
<div class="paragraph">
<p>Гаррі з усіх сил намагався тримати себе в руках. Перша відповідь, що спала йому
на думку була &#8220;Абракадабра&#8221;.</p>
</div>
<div class="paragraph">
<p>&#8201;&#8212;&#8201;Спробуймо ще раз,&#8201;&#8212;&#8201;сказав Снейп.&#8201;&#8212;&#8201;Поттере, де б ти шукав, якби я звелів
тобі шукати безоар?</p>
</div>
<div class="paragraph">
<p>&#8201;&#8212;&#8201;Цього також немає в підручнику, проте в одній маґлівській книжці я читав, що
безоаровий камінь&#8201;&#8212;&#8201;це маса скамʼянілого волосся, що трапляється в людському
шлунку, і люди колись вірили, що він зцілює від усіх отрут&#8230;&#8203;</p>
</div>
<div class="paragraph">
<p>&#8201;&#8212;&#8201;Неправильно, безоар можна знайти у цапиному шлунку, він не складається з
волосся, і зцілить від більшості отрут, проте не від усіх.</p>
</div>
<div class="paragraph">
<p>&#8201;&#8212;&#8201;Я <em>не казав</em>, що зцілить. Я казав, що прочитав в одній маґлівській
книжці&#8230;&#8203;</p>
</div>
<div class="paragraph">
<p>&#8201;&#8212;&#8201;Нікого не цікавлять ваші <em>жалюгідні</em> маґлівські книжки. Остання спроба.
Яка різниця, Поттере, між аконітом і тоєю?</p>
</div>
<div class="paragraph">
<p>Це вже було занадто.</p>
</div>
<div class="paragraph">
<p>&#8201;&#8212;&#8201;А знаєте,&#8201;&#8212;&#8201;крижаним тоном сказав Гаррі,&#8201;&#8212;&#8201;в одній з моїх <em>цікавущих</em>
маґлівських книжок описується дослідження, в якому людям вдалося видаватися
доволі розумними, для чого вони ставили питання про випадкові факти, про які
знали лише вони. Виявляється, глядачі помічали лише те, що ті, хто питав, знали
відповіді, а ті, хто намагався відповісти&#8201;&#8212;&#8201;ні. Глядачі не помічали
несправедливості гри. Отже, професоре, чи можете ви мені сказати, скільки
електронів на зовнішній оболонці атому вуглецю?</p>
</div>
<div class="paragraph">
<p>Усмішка Северуса поширшала.</p>
</div>
<div class="paragraph">
<p>&#8201;&#8212;&#8201;Чотири,&#8201;&#8212;&#8201;сказав він.&#8201;&#8212;&#8201;Втім, це нікому непотрібний факт, тому не варто це
записувати. Тож знай, Поттере: асфодель, або жовтий нарцис, і полин утворюють одне
з найсильніших снодійне зілля, що називається &#8220;Смертельний ковток&#8221;. Аконіт і тоя&#8201;&#8212;&#8201;це дві назви однієї рослини, відомої ще під назвою борець, що ви б знали, якби
прочитали &#8220;Тисяча магічних трав і грибів&#8221;. Гадали, що немає потреби розгортати
книжку перед тим, як прийти, га, Поттере? Решта має записати це, щоб не бути такими
нетямущими, як він.</p>
</div>
<div class="paragraph">
<p>Северус зробив паузу. Він здавався доволі задоволеним собою.</p>
</div>
<div class="paragraph">
<p>&#8201;&#8212;&#8201;І це буде&#8230;&#8203; пʼять очок? Ні, хай буде навіть десять очок з Рейвенклову за
нахабство.</p>
</div>
<div class="paragraph">
<p>Герміона скрикнула, як і декілька інших учнів.</p>
</div>
<div class="paragraph">
<p>&#8201;&#8212;&#8201;Професоре Северусе Снейп,&#8201;&#8212;&#8201;уїдливо сказав Гаррі.&#8201;&#8212;&#8201;Я не знаю нічого, чим міг
би заслужити вашу ворожість. Якщо у вас зі мною є якість проблеми, про які я не
знаю, то пропоную, щоб ми&#8230;&#8203;</p>
</div>
<div class="paragraph">
<p>&#8201;&#8212;&#8201;Замовкни, Поттере. Ще десять очок з Рейвенклову. Решта, розгорніть
підручники на третій сторінці.</p>
</div>
<div class="paragraph">
<p>У Гаррі в горлі стояв лише ледь відчутний ком, і не було вологи в очах. Якщо
плач не був ефективною стратегією знищення цього професора настійок, то плакати
не було сенсу.</p>
</div>
<div class="paragraph">
<p>Гаррі повільно сів дуже прямо. Усю його кров ніби викачали й замінили на рідкий
азот. Він знав, що намагався був стримуватися, проте вже не міг згадати, чому.</p>
</div>
<div class="paragraph">
<p>&#8201;&#8212;&#8201;Гаррі,&#8201;&#8212;&#8201;відчайдушно зашепотіла Герміона через два столи,&#8201;&#8212;&#8201;припини, будь
ласка, все гаразд, це не враховується&#8230;&#8203;</p>
</div>
<div class="paragraph">
<p>&#8201;&#8212;&#8201;Розмовляємо в класі, Ґрейнджер? Три&#8230;&#8203;</p>
</div>
<div class="paragraph">
<p>&#8201;&#8212;&#8201;Отже,&#8201;&#8212;&#8201;вимовив голос холодніший від нуля за Кельівном,&#8201;&#8212;&#8201;як тут подати
формальну скаргу на професора, що зловживає своїм становищем? Треба поговорити
із заступницею директора, написати листа до ради опікунів&#8230;&#8203; Поясніть, будь
ласка, як це робиться?</p>
</div>
<div class="paragraph">
<p>Весь клас цілковито завмер.</p>
</div>
<div class="paragraph">
<p>&#8201;&#8212;&#8201;Відпрацювання на місяць, Поттере,&#8201;&#8212;&#8201;сказав Северус, усміхаючись ще ширше.</p>
</div>
<div class="paragraph">
<p>&#8201;&#8212;&#8201;Я відмовляюся визнавати ваш авторитет як учителя, і не виконуватиму жодних
відпрацювань, які ви призначатимете.</p>
</div>
<div class="paragraph">
<p>Люди припинили дихати.</p>
</div>
<div class="paragraph">
<p>Усмішка Северуса зникла.</p>
</div>
<div class="paragraph">
<p>&#8201;&#8212;&#8201;Тоді вас&#8230;&#8203;&#8201;&#8212;&#8201;сказав він і раптом замовк.</p>
</div>
<div class="paragraph">
<p>&#8201;&#8212;&#8201;Ви хотіли сказати &#8220;виключать&#8221;?&#8201;&#8212;&#8201;тепер вже Гаррі почав невесело посміхатися.&#8201;&#8212;&#8201;Проте потім ви засумнівалися, чи зможете здійснити цю погрозу, або злякалися
наслідків. Я, з іншого боку, ані сумніваюся в можливості, ані боюся перспективи знайти
школу з більш нормальними вчителями. Чи, мабуть, найняти приватних репетиторів,
як я вже звик, і навчатися з моєю повною швидкістю. У мене достатньо грошей у
сховищі. Щось повʼязане з винагородами за Темного Лорда, якого я переміг. Проте
в Гоґвортсі <em>є</em> вчителі, що мені доволі подобаються, отже, гадаю, легше буде
знайти, натомість, якийсь спосіб позбутися вас.</p>
</div>
<div class="paragraph">
<p>&#8201;&#8212;&#8201;Позбутися мене?&#8201;&#8212;&#8201;запитав Северус, тепер також з невеселою посмішкою.&#8201;&#8212;&#8201;Яка кумедна вигадка. І як же ви це зробите, Поттере?</p>
</div>
<div class="paragraph">
<p>&#8201;&#8212;&#8201;Я так розумію, щодо вас вже є чимало скарг від учнів та їхніх батьків,&#8201;&#8212;&#8201;здогад, але вірогідний,&#8201;&#8212;&#8201;це викликає питання: чому ви досі тут. Невже
Гоґвортс у такій фінансовій скруті, що не може дозволити собі справжнього
професора настійок? Якщо це так, я міг би підкинути копієчку. Я впевнений, що
можна знайти вчителя вищого ґатунку, якщо запропонувати вдвічі більшу за вашу
зарплатню.</p>
</div>
<div class="paragraph">
<p>Два полюси льоду випромінювали зимовий холод по всій кімнаті.</p>
</div>
<div class="paragraph">
<p>&#8201;&#8212;&#8201;Ви зʼясуєте,&#8201;&#8212;&#8201;лагідно сказав Северус,&#8201;&#8212;&#8201;що рада опікунів буде анітрохи не
схильна до вашої пропозиції.</p>
</div>
<div class="paragraph">
<p>&#8201;&#8212;&#8201;Луціус&#8230;&#8203; <em>Ось чому</em> ви досі тут. Напевно, варто перекинутися слівцем із
Луціусом про це. Наскільки мені відомо, він жадає зустрічі зі мною. Цікаво,
може в мене є щось, чого він хоче?..</p>
</div>
<div class="paragraph">
<p>Герміона відчайдушно хитала головою. Гаррі помітив це краєм ока, проте вся
його увага була зосереджена на Северусі.</p>
</div>
<div class="paragraph">
<p>&#8201;&#8212;&#8201;Ви дуже дурний хлопчисько,&#8201;&#8212;&#8201;сказав Северус. Тепер він зовсім не всміхався.&#8201;&#8212;&#8201;У вас немає нічого, що Луціус цінував би вище за мою дружбу. А якби й було,
у мене є інші союзники,&#8201;&#8212;&#8201;далі його голос посуворішав.&#8201;&#8212;&#8201;Мені дедалі важче
повірити, що вас не відсортували до Слизерину. Як вам вдалося не потрапити до
мого гуртожитку? Ах, справді, бо Сортувальний Капелюх стверджував, що
<em>пожартував</em>. Уперше за всю відому історію. Про що ви насправді
<em>перекидалися слівцем</em> із Сортувальним Капелюхом, Поттере? У вас було щось,
що він хотів?</p>
</div>
<div class="paragraph">
<p>Гаррі втупився в холодні очі Северуса, а потім згадав, що Сортувальний Капелюх
попереджав був його не зустрічатися з поглядом інших, коли він думає про&#8230;&#8203;
Гаррі опустив погляд на стіл Северуса.</p>
</div>
<div class="paragraph">
<p>&#8201;&#8212;&#8201;Ви на диво не хочете зустрічатися зі мною поглядами, Поттере!</p>
</div>
<div class="paragraph">
<p>Шок від раптового усвідомлення&#8230;&#8203;</p>
</div>
<div class="paragraph">
<p>&#8201;&#8212;&#8201;То це про <em>вас</em> попереджав Сортувальний Капелюх!</p>
</div>
<div class="paragraph">
<p>&#8201;&#8212;&#8201;Що?&#8201;&#8212;&#8201;пролунав голос Северуса, що звучав щиро здивованим, хоча, звісно,
Гаррі не дивився на його обличчя.</p>
</div>
<div class="paragraph">
<p>Гаррі підвівся з-за стола.</p>
</div>
<div class="paragraph">
<p>&#8201;&#8212;&#8201;Сядьте, Поттере,&#8201;&#8212;&#8201;прозвучав злий голос звідкись, куди він не дивився.</p>
</div>
<div class="paragraph">
<p>Гаррі проігнорував його, й оглянув кімнату.</p>
</div>
<div class="paragraph">
<p>&#8201;&#8212;&#8201;Я не збираюся дозволяти одному непрофесійному вчителеві псувати моє життя в
Гоґвортсі,&#8201;&#8212;&#8201;надзвичайно спокійно сказав Гаррі.&#8201;&#8212;&#8201;Я збираюся покинути це
заняття, й або найняти репетитора, що навчатиме мене зіллям та настійкам, доки
я тут, або, якщо виявиться, що рада дійсно така твердолоба, вивчу цей предмет
влітку. Якщо хтось з вас вирішить, що не бажає зносити приниження від цього
чоловіка, мої заняття будуть відкритими для вас.</p>
</div>
<div class="paragraph">
<p>&#8201;&#8212;&#8201;<em>Сядьте, Поттере!</em></p>
</div>
<div class="paragraph">
<p>Гаррі швидко перейшов на інший бік кімнати й схопив дверну ручку.</p>
</div>
<div class="paragraph">
<p>Вона не піддалася.</p>
</div>
<div class="paragraph">
<p>Гаррі повільно обернувся, на мить поглянув на недобру усмішку Северуса, а потім
згадав, що треба відвернутися.</p>
</div>
<div class="paragraph">
<p>&#8201;&#8212;&#8201;Відчиніть двері.</p>
</div>
<div class="paragraph">
<p>&#8201;&#8212;&#8201;Ні,&#8201;&#8212;&#8201;сказав Северус.</p>
</div>
<div class="paragraph">
<p>&#8201;&#8212;&#8201;Ви змушуєте мене почуватися в небезпеці,&#8201;&#8212;&#8201;пролунав крижаний голос, що
зовсім не був схожим на голос Гаррі,&#8201;&#8212;&#8201;а це помилка.</p>
</div>
<div class="paragraph">
<p>Пролунав сміх Северуса.</p>
</div>
<div class="paragraph">
<p>&#8201;&#8212;&#8201;І що ж ти збираєшся робити з цього приводу, хлопчику?</p>
</div>
<div class="paragraph">
<p>Гаррі зробив шість широких кроків від дверей, і став поблизу заднього ряду
столів.</p>
</div>
<div class="paragraph">
<p>Потім Гаррі випростався й підняв праву руку одним жахливим рухом, пальці
підготовлені до клацання.</p>
</div>
<div class="paragraph">
<p>Невіл заволав і пірнув під стіл. Інші діти інстинктивно відсахнулися чи
здійняли руки, щоб захиститися.</p>
</div>
<div class="paragraph">
<p>&#8201;&#8212;&#8201;<em>Гаррі, не треба!</em>&#8201;&#8212;&#8201;вереснула Герміона.&#8201;&#8212;&#8201;Хай що ти збираєшся з ним
зробити, не роби цього!</p>
</div>
<div class="paragraph">
<p>&#8201;&#8212;&#8201;Ви всі що, <em>сказилися</em>?&#8201;&#8212;&#8201;гримнув Северус.</p>
</div>
<div class="paragraph">
<p>Гаррі повільно опустив свою руку.</p>
</div>
<div class="paragraph">
<p>&#8201;&#8212;&#8201;Я не збирався шкодити йому, Герміоно,&#8201;&#8212;&#8201;трохи тихіше сказав Гаррі,&#8201;&#8212;&#8201;я
просто збирався підірвати двері.</p>
</div>
<div class="paragraph">
<p>Хоча тепер Гаррі згадав, що не можна трансфігурувати на речі, що згорять,
відповідно повернутися в часі й попросити Фреда з Джорджем трансфігурувати щось
на точно виміряну кількість вибухівки могло бути не такою вже й гарною ідеєю.</p>
</div>
<div class="paragraph">
<p>&#8201;&#8212;&#8201;<em>Сіленціо</em>,&#8201;&#8212;&#8201;роздався голос Северуса.</p>
</div>
<div class="paragraph">
<p>Гаррі спробував сказати "що?", але це не призвело до появи жодного звуку.</p>
</div>
<div class="paragraph">
<p>&#8201;&#8212;&#8201;Це вже сміховинно. Гадаю, вам дозволили знайти на свою голову достатньо
проблем на сьогодні, Поттере. Ви найбільш неслухняний і буйний учень з усіх, що
я бачив. Я не памʼятаю, скільки зараз очок у Рейвенклову, проте я впевнений, що
зможу забрати їх усі. Десять очок з Рейвенклову. Десять очок з Рейвенклову.
Десять очок з Рейвенклову! Пʼятдесят очок з Рейвенклову! Тепер сядьте й
дивіться, як решта класу навчається!</p>
</div>
<div class="paragraph">
<p>Гаррі занурив руку до капшучка й спробував сказати &#8220;маркер&#8221;, проте, звісно,
не вийшло. На мить це його зупинило. А потім йому спало на думку написати
М-А-Р-К-Е-Р рухами пальця, і це спрацювало. Б-Л-О-К-Н-О-Т, і ось у нього є
блокнот. Гаррі хутко підійшов до порожнього стола&#8201;&#8212;&#8201;не того, за яким він сидів
раніше,&#8201;&#8212;&#8201;і написав коротке повідомлення. Він відірвав аркуш, поклав маркер і
блокнот до кишені мантії, щоб їх можна було швидко дістати, і підняв своє
повідомлення, щоб показати не Снейпу, а решті класу.</p>
</div>
<div class="paragraph">
<p>Я ЙДУ</p>
</div>
<div class="paragraph">
<p>КОМУСЬ ЩЕ</p>
</div>
<div class="paragraph">
<p>ТРЕБА ЗВІДСИ ВИБРАТИСЯ?</p>
</div>
<div class="paragraph">
<p>&#8201;&#8212;&#8201;Ви божевільний, Поттере,&#8201;&#8212;&#8201;спокійно й з відразою сказав Северус.</p>
</div>
<div class="paragraph">
<p>Крім цього, ніхто нічого не сказав.</p>
</div>
<div class="paragraph">
<p>Гаррі іронічно вклонився вчительському столу, пройшовся вздовж стіни, і швидко
відчинив двері шафи, зайшов туди, і хряснув за собою дверима.</p>
</div>
<div class="paragraph">
<p>Роздався приглушений звук клацання пальцями, потім запала тиша.</p>
</div>
<div class="paragraph">
<p>Учні перезиралися зі здивуванням і страхом.</p>
</div>
<div class="paragraph">
<p>Тепер обличчя майстра настійок було цілковито розлюченим. Він гігантськими кроками
підійшов до шафи й відчинив її.</p>
</div>
<div class="paragraph">
<p>Там нікого не було.</p>
</div>
<hr>
<div class="paragraph">
<p>Годиною раніше, Гаррі прислу&#x0301;хався зсередини зачиненої шафи. Ззовні не
було чути ані звуку, проте не було сенсу ризикувати.</p>
</div>
<div class="paragraph">
<p>Його пальці написали П-Л-А-Щ.</p>
</div>
<div class="paragraph">
<p>Щойно він став невидимим, він обережно й повільно відчинив двері шафи й
визирнув назовні. Видавалося, що в кабінеті нікого не було.</p>
</div>
<div class="paragraph">
<p>Вхідні двері кімнати не були зачинені.</p>
</div>
<div class="paragraph">
<p>Уже коли Гаррі вийшов з зони небезпеки й був у звичайному коридорі, під
захистом невидимості, то частина його злоби почала розсіюватися, і він
усвідомив, що він щойно наробив.</p>
</div>
<div class="paragraph">
<p>Що він щойно наробив.</p>
</div>
<div class="paragraph">
<p>Невидиме обличчя Гаррі застигло від абсолютного жаху.</p>
</div>
<div class="paragraph">
<p>Він тепер ворогував зі вчителем на рівні, що був на три порядки вище за всі його
попередні сутички. Він погрожував піти з Гоґвортсу, і, можливо, йому
доведеться це зробити. Він втратив усі очки Рейвенклову, а потім використав
часоворот&#8230;&#8203;</p>
</div>
<div class="paragraph">
<p>Він бачив у своїй уяві, як батьки кричать на нього через виключення, професорка
Макґонеґел розчарована ним, і все це було надто боляче, він не міг витримати
цього, він <em>не міг вигадати, як врятуватися</em>&#8230;&#8203;</p>
</div>
<div class="paragraph">
<p>Гаррі не стримав думки, що він загнав себе в цю ситуацію, коли був злим, то,
можливо, злий він знайде й вихід. Усе було якось ясніше, коли він був злим.</p>
</div>
<div class="paragraph">
<p>А стримав Гаррі думку, що він просто не витримає цього майбутнього, якщо не
буде злим.</p>
</div>
<div class="paragraph">
<p>Отже він почав пригадувати пекуче приниження&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Так-так&#8230;&#8203; Слава, як бачиш,&#8201;&#8212;&#8201;це ще не все.</em></p>
</div>
<div class="paragraph">
<p><em>Десять очок з Рейвенклову за нахабство.</em></p>
</div>
<div class="paragraph">
<p>Заспокійливий холод розлився його венами, ніби хвиля відбилася й повернулася
від якогось хвилерізу, і Гаррі видихнув.</p>
</div>
<div class="paragraph">
<p>Гаразд. Знову нормальний.</p>
</div>
<div class="paragraph">
<p>Насправді, він був трохи розчарований незлим собою за те, що так розклеївся й
хотів лише викрутитися з халепи. Професор Северус Снейп був проблемою <em>усіх</em>.
Звичайний Гаррі забув про це й хотів захистити <em>лише себе</em>. А на решту жертв
начхати? Питання не в тому, як захистити себе, питання в тому, як знищити цього
професора настійок.</p>
</div>
<div class="paragraph">
<p><em>І це моя темна сторона, так? Трохи упереджений термін: моя світла сторона
видається більш егоїстичною й лякливою, вже не згадуючи про спантеличеність і
паніку.</em></p>
</div>
<div class="paragraph">
<p>І тепер, коли він думав ясно, не менш ясним було, що треба робити далі. Він вже
дав собі додаткову годину на підготовку, і міг взяти ще пʼять, якщо буде
потрібно&#8230;&#8203;</p>
</div>
<hr>
<div class="paragraph">
<p>Мінерва МакҐонеґел чекала в кабінеті директора.</p>
</div>
<div class="paragraph">
<p>Дамблдор сидів на своєму оббитому троні за столом, одягнутий у офіційну
чотиришарову лавандову мантію. Мінерва сиділа на стільці з одного боку від
нього, а з іншого боку був Северус. Навпроти них стояв порожній
деревʼяний ослінчик.</p>
</div>
<div class="paragraph">
<p>Вони чекали на Гаррі Поттера.</p>
</div>
<div class="paragraph">
<p><em>Гаррі</em>, у розпачі думала Мінерва, <em>ти ж обіцяв не кусати вчителів!</em></p>
</div>
<div class="paragraph">
<p>І вона могла ясно бачити, якою була б реакція: зле обличчя Гаррі й розлючену
відповідь: <em>я казав, що не кусатиму нікого, хто не кусатиметься першим!</em></p>
</div>
<div class="paragraph">
<p>У двері постукали.</p>
</div>
<div class="paragraph">
<p>&#8201;&#8212;&#8201;Заходьте!&#8201;&#8212;&#8201;відгукнувся Дамблдор.</p>
</div>
<div class="paragraph">
<p>Розчахнулися двері, і зайшов Гаррі Поттер. Мінерва ледь не скрикнула. Хлопець
був спокійним, зібраним і цілковито себе контролював.</p>
</div>
<div class="paragraph">
<p>&#8201;&#8212;&#8201;Доброго ран&#8230;&#8203;&#8201;&#8212;&#8201;раптом він замовк і роззявив рота.</p>
</div>
<div class="paragraph">
<p>Мінерва простежила за поглядом Гаррі й побачила, що він витріщався
на Фоукса, що сидів на своїй золотій жердині. Фоукс змахнув своїми яскравими
багряно-золотими крилами, що скидалося на мерехтіння полумʼя, і схилив свою
голову в невеличкому кивку хлопцеві.</p>
</div>
<div class="paragraph">
<p>Гаррі витріщився на Дамблдора.</p>
</div>
<div class="paragraph">
<p>Дамблдор підморгнув йому.</p>
</div>
<div class="paragraph">
<p>Мінерві здалося, що вона чогось не знає.</p>
</div>
<div class="paragraph">
<p>Раптом на обличчі Гаррі зʼявилася невпевненість. Його спокій похитнувся. Вона
побачила в його очах страх, потім злість, а потім хлопець знову став спокійним.</p>
</div>
<div class="paragraph">
<p>Мурашки пробігли спиною Мінерви. Щось тут було не так.</p>
</div>
<div class="paragraph">
<p>&#8201;&#8212;&#8201;Будь ласка, сідай,&#8201;&#8212;&#8201;сказав Дамблдор. Він знову був серйозним.</p>
</div>
<div class="paragraph">
<p>Гаррі сів.</p>
</div>
<div class="paragraph">
<p>&#8201;&#8212;&#8201;Отже, Гаррі,&#8201;&#8212;&#8201;сказав Дамблдор.&#8201;&#8212;&#8201;Я чув доповідь про сьогоднішній день від
професора Снейпа. Тобі не складно розказати мені, що сталося, власними словами?</p>
</div>
<div class="paragraph">
<p>Гаррін погляд несхвально пройшовся по Северусу.</p>
</div>
<div class="paragraph">
<p>&#8201;&#8212;&#8201;Усе доволі просто,&#8201;&#8212;&#8201;сказав хлопець, ледве всміхаючись.&#8201;&#8212;&#8201;Він намагався
збиткуватися наді мною так само, як збиткувався над кожним учнем цієї школи,
крім слизеринців, відколи Луціус підсунув його вам. Щодо подробиць, я прошу про
особисту розмову з вами. Зрештою, учень, що повідомляє про кривду від професора
навряд чи може говорити відверто в присутності цього професора.</p>
</div>
<div class="paragraph">
<p>Цього разу Мінерва не стрималася й скрикнула вголос.</p>
</div>
<div class="paragraph">
<p>Северус просто розсміявся.</p>
</div>
<div class="paragraph">
<p>Директор посуворішав.</p>
</div>
<div class="paragraph">
<p>&#8201;&#8212;&#8201;Містере Поттер, не можна такого казати про професорів Гоґвортсу. Боюся, що
ви дієте на страшенно помилкових підставах. Професор Северус Снейп має мою
повну довіру й служить Гоґвортсу за моїм велінням, а не Луціуса Мелфоя.</p>
</div>
<div class="paragraph">
<p>Деякий час тривала тиша.</p>
</div>
<div class="paragraph">
<p>Коли хлопчик заговорив знову, його голос був крижаним.</p>
</div>
<div class="paragraph">
<p>&#8201;&#8212;&#8201;Я щось пропустив?</p>
</div>
<div class="paragraph">
<p>&#8201;&#8212;&#8201;Чимало всього, містере Поттер. Для початку, ви маєте зрозуміти, що метою
цієї зустрічі є обговорення, що робити з вами у звʼязку з подіями
сьогоднішнього ранку.</p>
</div>
<div class="paragraph">
<p>&#8201;&#8212;&#8201;Цей чоловік тероризує вашу школу роками. Я розмовляв з учнями й зібрав
історій, щоб точно вистачило на газетну кампанію для гуртування батьків проти
нього. Деякі з молодших учнів плакали, доки розповідали мені. Я сам ледь не
плакав, коли чув це все! <em>Ви дозволили цьому кривднику бути безкарним? Ви це
зробили з вашими учнями? Чому?</em></p>
</div>
<div class="paragraph">
<p>Мінерва проковтнула клубок у горлі. Вона&#8230;&#8203; думала про це, подеколи, проте
якось ніколи повністю&#8230;&#8203;</p>
</div>
<div class="paragraph">
<p>&#8201;&#8212;&#8201;Містере Поттер,&#8201;&#8212;&#8201;сказав директор, тепер жорстким голосом,&#8201;&#8212;&#8201;ця зустріч не
про професора Снейпа. Вона про вас і про вашу зневагу до шкільної дисципліни.
Професор Снейп запропонував, і я погодився, що три повних місяці відпрацювань
буде відповідною&#8230;&#8203;</p>
</div>
<div class="paragraph">
<p>&#8201;&#8212;&#8201;Відхилено,&#8201;&#8212;&#8201;крижаним тоном сказав Гаррі.</p>
</div>
<div class="paragraph">
<p>Мінерва мов оніміла.</p>
</div>
<div class="paragraph">
<p>&#8201;&#8212;&#8201;Це не прохання, містере Поттер,&#8201;&#8212;&#8201;сказав директор. Уся повна міць погляду
чарівника була на хлопцеві.&#8201;&#8212;&#8201;Це ваше покара&#8230;&#8203;</p>
</div>
<div class="paragraph">
<p>&#8201;&#8212;&#8201;Ви поясните мені, чому дозволяєте цьому чоловікові кривдити дітей, що їх
довірили під вашу опіку, а якщо ваше пояснення не буде достатнім, то я почну
свою газетну кампанію натомість проти <em>вас</em>.</p>
</div>
<div class="paragraph">
<p>Мінерва похитнулася від сили цього удару, від щирого грубого &#8220;lese majeste&#8221;.</p>
</div>
<div class="paragraph">
<p>Навіть Северус здавався шокованим.</p>
</div>
<div class="paragraph">
<p>&#8201;&#8212;&#8201;Це, Гаррі, було би найвищою мірою нерозумно,&#8201;&#8212;&#8201;повільно сказав Дамблдор.&#8201;&#8212;&#8201;Я головна фігура, що протистоїть Луціусу в цій грі. Якщо ти таке зробиш, то
сильно зміцниш його позицію, а я гадаю, що ти граєш за іншу сторону.</p>
</div>
<div class="paragraph">
<p>Хлопець довго мовчав.</p>
</div>
<div class="paragraph">
<p>&#8201;&#8212;&#8201;Ця розмова стає особистою,&#8201;&#8212;&#8201;сказав Гаррі. Він змахнув рукою в напрямку
Снейпа.&#8201;&#8212;&#8201;Відішліть його геть.</p>
</div>
<div class="paragraph">
<p>Дамблдор похитав головою.</p>
</div>
<div class="paragraph">
<p>&#8201;&#8212;&#8201;Гаррі, хіба я не казав тобі, що Северус Снейп має мою повну довіру?</p>
</div>
<div class="paragraph">
<p>Хлопець не приховав свого шоку.</p>
</div>
<div class="paragraph">
<p>&#8201;&#8212;&#8201;Поведінка цього чоловіка робить вас вразливим! Я не єдиний, хто може почати
газетну кампанію проти вас! Це божевілля! Чому ви це робите?</p>
</div>
<div class="paragraph">
<p>Дамблдор зітхнув.</p>
</div>
<div class="paragraph">
<p>&#8201;&#8212;&#8201;Вибач, Гаррі. Це повʼязано з речами, які ти наразі не готовий почути.</p>
</div>
<div class="paragraph">
<p>Хлопець витріщився на Дамблдора. Потім подивився на Снейпа. І знову на Дамблдора.</p>
</div>
<div class="paragraph">
<p>&#8201;&#8212;&#8201;Це <em>справді</em> божевілля,&#8201;&#8212;&#8201;повільно промовив хлопець.&#8201;&#8212;&#8201;Ви не стримуєте його,
бо гадаєте, що це <em>частина візерунку</em>. Що Гоґвортсові потрібен злий майстер
настійок, щоб бути належною магічною школою, так само, як потрібен привид, що
викладає історію.</p>
</div>
<div class="paragraph">
<p>&#8201;&#8212;&#8201;Це звучить як щось, що я б зробив, чи не так?&#8201;&#8212;&#8201;з усмішкою запитав
Дамблдор.</p>
</div>
<div class="paragraph">
<p>&#8201;&#8212;&#8201;Неприйнятно,&#8201;&#8212;&#8201;сухо сказав Гаррі. Тепер його погляд був холодним і темним.&#8201;&#8212;&#8201;Я не терпітиму знущань чи кривд. Я розглянув багато можливих варіантів
владнати цю проблему, проте зроблю все просто. Піде або цей чоловік, або я.</p>
</div>
<div class="paragraph">
<p>Мінерва знову скрикнула. Щось дивне промайнуло в погляді Северуса.</p>
</div>
<div class="paragraph">
<p>Тепер погляд Дамблдора теж став холодним.</p>
</div>
<div class="paragraph">
<p>&#8201;&#8212;&#8201;Виключення, містере Поттер, це остання погроза, яку застосовують проти учня.
Її не прийнято використовувати учнями проти директора. Це найкраща магічна
школа в усьому світі, і освіта тут&#8201;&#8212;&#8201;це можливість, що надається не кожному.
Вам здається, що Гоґвортс не зможе існувати без вас?</p>
</div>
<div class="paragraph">
<p>А Гаррі сидів і гірко всміхався.</p>
</div>
<div class="paragraph">
<p>Зненацька Мінерву охопив жах. Звісно, Гаррі не стане&#8230;&#8203;</p>
</div>
<div class="paragraph">
<p>&#8201;&#8212;&#8201;Ви забуваєте,&#8201;&#8212;&#8201;сказав Гаррі,&#8201;&#8212;&#8201;що ви не єдиний, хто бачить візерунок.
<em>Ця розмова стає особистою. Тепер відішліть його</em>&#8230;&#8203;&#8201;&#8212;&#8201;Гаррі знову махнув
рукою на Северуса, проте зупинився не завершивши ані речення, ані жесту.</p>
</div>
<div class="paragraph">
<p>Мінерва могла бачити на обличчі Гаррі мить, коли він згадав.</p>
</div>
<div class="paragraph">
<p>Зрештою, це вона йому сказала.</p>
</div>
<div class="paragraph">
<p>&#8201;&#8212;&#8201;Містере Поттер, повторюю: я цілковито впевнений у Северусі Снейпі.</p>
</div>
<div class="paragraph">
<p>&#8201;&#8212;&#8201;Ви сказали йому,&#8201;&#8212;&#8201;прошепотів хлопець.&#8201;&#8212;&#8201;Ви повний кретин.</p>
</div>
<div class="paragraph">
<p>Дамблдор не відреагував на образу.</p>
</div>
<div class="paragraph">
<p>&#8201;&#8212;&#8201;Сказав йому що?</p>
</div>
<div class="paragraph">
<p>&#8201;&#8212;&#8201;Що Темний Лорд досі живий.</p>
</div>
<div class="paragraph">
<p>&#8201;&#8212;&#8201;<em>Що, заради Мерліна, ви верзете, Поттере?</em>&#8201;&#8212;&#8201;скрикнув Северус щиро
здивованим і розлюченим голосом.</p>
</div>
<div class="paragraph">
<p>Гаррі з похмурою усмішкою ненадовго поглянув на нього.</p>
</div>
<div class="paragraph">
<p>&#8201;&#8212;&#8201;О, то ми <em>все ж таки</em> зі Слизерину. Бо я вже почав сумніватися.</p>
</div>
<div class="paragraph">
<p>Потім запала тиша.</p>
</div>
<div class="paragraph">
<p>Нарешті заговорив Дамблдор. Тон був доволі спокійним.</p>
</div>
<div class="paragraph">
<p>&#8201;&#8212;&#8201;Гаррі, то <em>про що</em> ти?</p>
</div>
<div class="paragraph">
<p>&#8201;&#8212;&#8201;Вибач, Албусе,&#8201;&#8212;&#8201;прошепотіла Мінерва.</p>
</div>
<div class="paragraph">
<p>Северус і Дамблдор обернулися до неї.</p>
</div>
<div class="paragraph">
<p>&#8201;&#8212;&#8201;Професорка Макґонеґел не казала мені,&#8201;&#8212;&#8201;швидко й менш спокійно, ніж раніше,
сказав Гаррі.&#8201;&#8212;&#8201;Я здогадався. Я ж казав, ви не єдиний, хто бачить візерунок.
Я здогадався, а вона приховала реакцію так само, як Северус. Проте в неї це
вийшло не зовсім ідеально, і я зміг побачити, що реакція не була щирою.</p>
</div>
<div class="paragraph">
<p>&#8201;&#8212;&#8201;І я сказала йому,&#8201;&#8212;&#8201;голос Мінерви трохи тремтів,&#8201;&#8212;&#8201;що ти, я і Северус&#8201;&#8212;&#8201;єдині, хто знає.</p>
</div>
<div class="paragraph">
<p>&#8201;&#8212;&#8201;Це була поступка&#8201;&#8212;&#8201;я погрожував, що почну розпитувати абикого,&#8201;&#8212;&#8201;сказав
Гаррі. Потім він хихикнув.&#8201;&#8212;&#8201;Насправді, треба було підійти до когось з вас і
наодинці сказати, що вона мені все розповіла, і спробувати щось дізнатися.
Напевно, це б не спрацювало, але варто було б спробувати.</p>
</div>
<div class="paragraph">
<p>Хлопець знову посміхнувся.</p>
</div>
<div class="paragraph">
<p>&#8201;&#8212;&#8201;Погроза досі в силі, і я очікую, що мені розкажуть <em>усе</em> колись у майбутньому.</p>
</div>
<div class="paragraph">
<p>Северус дивився на неї з неприхованою зневагою. Мінерва підняла підборіддя й
витримала погляд. Вона знала, що заслужила його.</p>
</div>
<div class="paragraph">
<p>Дамблдор сперся на спинку свого оббитого трону. Востаннє Мінерва бачила в нього
такий холодний погляд у день, коли помер його брат.</p>
</div>
<div class="paragraph">
<p>&#8201;&#8212;&#8201;І ти погрожуєш залишити нас Волдемортові, якщо ми не підкорятимемося твоїм
забаганкам?</p>
</div>
<div class="paragraph">
<p>Голос Гаррі був гострим мов бритва.</p>
</div>
<div class="paragraph">
<p>&#8201;&#8212;&#8201;Змушений повідомити вас, що ви не центр всесвіту. Я не погрожую чаклунській
Британії. Я погрожую <em>вам</em>. Я не покірний маленький Фродо. Це <em>моє</em>
завдання, і якщо ви хочете брати участь, то грайте за <em>моїми</em> правилами.</p>
</div>
<div class="paragraph">
<p>Обличчя Дамблдора досі було суворим.</p>
</div>
<div class="paragraph">
<p>&#8201;&#8212;&#8201;Я починаю сумніватися, чи здатні ви бути героєм, містере Поттер.</p>
</div>
<div class="paragraph">
<p>Відповідь Гаррі була не менш крижаною.</p>
</div>
<div class="paragraph">
<p>&#8201;&#8212;&#8201;Я починаю сумніватися, чи здатні ви бути моїм Ґандальфом, <em>містере
Дамблдор</em>. Боромир був принаймні правдоподібною помилкою. Що цей <em>назґул</em>
робить у моєму Братерстві?</p>
</div>
<div class="paragraph">
<p>Мінерва цілковито втратила нить дискусії. Вона поглянула на Северуса, чи він
розуміє це все, і побачила, що той відвернувся так, щоб Гаррі його не бачив, і
всміхався.</p>
</div>
<div class="paragraph">
<p>&#8201;&#8212;&#8201;Гадаю,&#8201;&#8212;&#8201;повільно сказав Дамблдор,&#8201;&#8212;&#8201;що на вашому місці розумно поставити
таке питання. Отже, містере Поттер, якщо професор Снейп віднині облишить вас у
спокої, то це питання більше не обговорюватиметься, чи ви зʼявлятиметеся тут
щотижня з новими вимогами?</p>
</div>
<div class="paragraph">
<p>&#8201;&#8212;&#8201;Облишить <em>мене</em> в спокої?&#8201;&#8212;&#8201;голос Гаррі був сповнений люті.&#8201;&#8212;&#8201;Я не єдина
жертва, і вже точно не найвразливіша! <em>Ви що, забули, наскільки діти
беззахисні? Як вони страждають?</em> Віднині Северус ставитиметься до <em>кожного</em>
учня Гоґвортсу з належною й професійною чемністю, або ви знайдете іншого
майстра настійок, або ви знайдете іншого героя!</p>
</div>
<div class="paragraph">
<p>Дамблдор почав сміятися. На все горло. Теплим, щирим сміхом, ніби Гаррі щойно
виконав комічний танець.</p>
</div>
<div class="paragraph">
<p>Мінерва не наважувалася поворухнутися. Вона зиркнула на Северуса&#8201;&#8212;&#8201;той також
був нерухомим.</p>
</div>
<div class="paragraph">
<p>Лице Гаррі навіть більше посуворішало.</p>
</div>
<div class="paragraph">
<p>&#8201;&#8212;&#8201;Ви помиляєтеся в мені, директоре, якщо гадаєте, що це був жарт. Це не прохання.
Це ваше покарання.</p>
</div>
<div class="paragraph">
<p>&#8201;&#8212;&#8201;Містере Поттер&#8230;&#8203;&#8201;&#8212;&#8201;сказала Мінерва. Тільки от вона не знала, що сказати
далі. Вона просто не могла змовчати.</p>
</div>
<div class="paragraph">
<p>Гаррі жестом показав їй не втручатися й продовжив розмову з Дамблдором.</p>
</div>
<div class="paragraph">
<p>&#8201;&#8212;&#8201;І якщо вам це здається неввічливим,&#8201;&#8212;&#8201;сказав він вже трохи менш суворим
тоном,&#8201;&#8212;&#8201;то не менш неввічливим це було, коли ви таке казали мені. Таке не
кажуть тому, кого вважають справжньою людиною, а не підлеглою дитиною. І я
ставитимуся до вас з такою ж чемністю, як ви до мене&#8230;&#8203;</p>
</div>
<div class="paragraph">
<p>&#8201;&#8212;&#8201;Ох, насправді, на правду, це моє покарання, якщо воно взагалі існує! Ну
<em>звісно</em> ти шантажуєш мене, щоб врятувати своїх товаришів учнів, а не себе!
Не уявляю, чому я вважав інакше!&#8201;&#8212;&#8201;тепер Дамблдор сміявся ще дужче. Він тричі
стукнув кулаком по столу.</p>
</div>
<div class="paragraph">
<p>Погляд Гаррі став непевним. Він обернувся до неї, і вперше звернувся до неї
напряму.</p>
</div>
<div class="paragraph">
<p>&#8201;&#8212;&#8201;Перепрошую,&#8201;&#8212;&#8201;його голос вагався.&#8201;&#8212;&#8201;Йому треби прийняти ліки абощо?</p>
</div>
<div class="paragraph">
<p>&#8201;&#8212;&#8201;Ем&#8230;&#8203;&#8201;&#8212;&#8201;Мінерва гадки не мала, що на це відповісти.</p>
</div>
<div class="paragraph">
<p>&#8201;&#8212;&#8201;Ну,&#8201;&#8212;&#8201;сказав Дамблдор. Він витер сльози з очей.&#8201;&#8212;&#8201;Пробач. Вибач, що
перебив. Будь ласка, продовжуй шантаж.</p>
</div>
<div class="paragraph">
<p>Гаррі розкрив рота, потім знову закрив. Тепер він здавався трохи непевним.</p>
</div>
<div class="paragraph">
<p>&#8201;&#8212;&#8201;Ем&#8230;&#8203; Ще він має припинити читати думки учнів.</p>
</div>
<div class="paragraph">
<p>&#8201;&#8212;&#8201;Мінерво,&#8201;&#8212;&#8201;сказав Северус смертельним тоном,&#8201;&#8212;&#8201;ти&#8230;&#8203;</p>
</div>
<div class="paragraph">
<p>&#8201;&#8212;&#8201;Мене попередив Сортувальний Капелюх,&#8201;&#8212;&#8201;сказав Гаррі.</p>
</div>
<div class="paragraph">
<p>&#8201;&#8212;&#8201;<em>Що?</em></p>
</div>
<div class="paragraph">
<p>&#8201;&#8212;&#8201;Не можу сказати більше. Хай там як, це все. Я все сказав.</p>
</div>
<div class="paragraph">
<p>Тиша.</p>
</div>
<div class="paragraph">
<p>&#8201;&#8212;&#8201;Що тепер?&#8201;&#8212;&#8201;запитала Мінерва, коли стало зрозуміло, що ніхто більше не
збирається нічого казати.</p>
</div>
<div class="paragraph">
<p>&#8201;&#8212;&#8201;Що тепер?&#8201;&#8212;&#8201;повторив Дамблдор.&#8201;&#8212;&#8201;Ну як же, тепер, звісно, герой перемагає.</p>
</div>
<div class="paragraph">
<p>&#8201;&#8212;&#8201;<em>Що?</em>&#8201;&#8212;&#8201;скрикнули Северус, Мінерва й Гаррі.</p>
</div>
<div class="paragraph">
<p>&#8201;&#8212;&#8201;Ну, він безперечно загнав нас у глухий кут,&#8201;&#8212;&#8201;сказав Дамблдор, щасливо
всміхаючись.&#8201;&#8212;&#8201;Проте Гоґвортсу <em>потрібен</em> злий майстер настійок, або це не буде
належна магічна школа, чи не так? Як тобі таке: професор Снейп буде жахливим
лише до учнів пʼятого класу й старше?</p>
</div>
<div class="paragraph">
<p>&#8201;&#8212;&#8201;<em>Що?</em>&#8201;&#8212;&#8201;знову запитали вони втрьох.</p>
</div>
<div class="paragraph">
<p>&#8201;&#8212;&#8201;Якщо тебе непокоять саме найвразливіші жертви. Можливо, ти правий, Гаррі.
Можливо, я <em>справді</em> забув за десятиліття, як це&#8201;&#8212;&#8201;бути дитиною. Знайдімо
компроміс. Северус продовжить нечесно давати очки слизеринцям, навʼязувати
своєму гуртожитку погану дисципліну і буде жахливим до неслизеринців пʼятого
класу й старше. Для інших він буде страшним, проте не знущатиметься з них. Він
пообіцяє читати думки лише якщо цього потребує безпека учня. Гоґвортс матиме
свого злого майстра настійок, а найвразливіші жертви, як ти кажеш, будуть у
безпеці.</p>
</div>
<div class="paragraph">
<p>Мінерва Макґонеґел не була так вражена за все своє життя. Вона непевно поглянула
на Северуса. Його обличчя було вкрай нейтральним, ніби він не вирішив, які на
ньому відображати емоції.</p>
</div>
<div class="paragraph">
<p>&#8201;&#8212;&#8201;Гадаю, це прийнятно,&#8201;&#8212;&#8201;сказав Гаррі. Його голос був трохи дивним.</p>
</div>
<div class="paragraph">
<p>&#8201;&#8212;&#8201;Ви ж несерйозно,&#8201;&#8212;&#8201;сказав Северус. Його голос був не менш нейтральним, ніж
лице.</p>
</div>
<div class="paragraph">
<p>&#8201;&#8212;&#8201;Я дуже підтримую це,&#8201;&#8212;&#8201;повільно сказала Мінерва. Вона так підтримувала це,
що її серце калатало під мантією.&#8201;&#8212;&#8201;Проте хіба таке можливо пояснити учням?
Може вони й не питали нічого, доки Северус був&#8230;&#8203; жахливим до всіх, проте&#8230;&#8203;</p>
</div>
<div class="paragraph">
<p>&#8201;&#8212;&#8201;Гаррі може сказати іншим учням, що відкрив страшну таємницю Северуса й
вдався до невеличкого шантажу,&#8201;&#8212;&#8201;сказав Дамблдор.&#8201;&#8212;&#8201;Зрештою, це правда. Він
відкрив, що Северус читає думки, і він безперечно шантажував нас.</p>
</div>
<div class="paragraph">
<p>&#8201;&#8212;&#8201;Це божевілля!&#8201;&#8212;&#8201;вибухнув Северус.</p>
</div>
<div class="paragraph">
<p>&#8201;&#8212;&#8201;Ва ха ха!&#8201;&#8212;&#8201;відповів Дамблдор.</p>
</div>
<div class="paragraph">
<p>&#8201;&#8212;&#8201;Ем&#8230;&#8203;&#8201;&#8212;&#8201;невпевнено почав Гаррі.&#8201;&#8212;&#8201;А якщо хтось спитає, чому кинули пʼятий
та вищі класи? Я зрозумію їх, якщо це їм не сподобається, і ця частина була не
зовсім моєю ідеєю&#8230;&#8203;</p>
</div>
<div class="paragraph">
<p>&#8201;&#8212;&#8201;Скажи їм, що не ти запропонував компроміс, і це все, що ти зміг отримати. І
відмовляйся розповідати більше. Це також правда. Це мистецтво, ти швидко
опануєш його з практикою.</p>
</div>
<div class="paragraph">
<p>Гаррі повільно кивнув.</p>
</div>
<div class="paragraph">
<p>&#8201;&#8212;&#8201;А як щодо очок, які він зняв з Рейвенклову?</p>
</div>
<div class="paragraph">
<p>&#8201;&#8212;&#8201;Їх не можна повертати.</p>
</div>
<div class="paragraph">
<p>Це сказала Мінерва.</p>
</div>
<div class="paragraph">
<p>Гаррі поглянув на неї.</p>
</div>
<div class="paragraph">
<p>&#8201;&#8212;&#8201;Мені прикро, містере Поттер,&#8201;&#8212;&#8201;сказала вона. Їй <em>справді</em> було прикро,
проте це треба було зробити.&#8201;&#8212;&#8201;<em>Мають</em> бути якісь наслідки за вашу поведінку,
інакше ця школа розвалиться на друзки.</p>
</div>
<div class="paragraph">
<p>Гаррі знизав плечима.</p>
</div>
<div class="paragraph">
<p>&#8201;&#8212;&#8201;Прийнятно,&#8201;&#8212;&#8201;сухо сказав він.&#8201;&#8212;&#8201;Проте в майбутньому Северус не шкодитиме
моїм звʼязкам у гуртожитку зняттям очок. А також не марнуватиме мій цінний час
відпрацюваннями. Якщо йому здаватиметься, що моя поведінка потребує корегування,
то може розповісти про своє занепокоєння професорці Макґонеґел.</p>
</div>
<div class="paragraph">
<p>&#8201;&#8212;&#8201;Гаррі,&#8201;&#8212;&#8201;сказала Мінерва,&#8201;&#8212;&#8201;ти підкорятимешся шкільним правилам, чи хочеш
бути над законом, як раніше був Северус?</p>
</div>
<div class="paragraph">
<p>Гаррі подивився на неї. Щось тепле було в його погляді. Ненадовго, доки він не
приборкав це щось.</p>
</div>
<div class="paragraph">
<p>&#8201;&#8212;&#8201;Я продовжу бути звичайним учнем для всіх членів персоналу, хто не
божевільний чи злий, за умови, що вони не під тиском від інших з цієї групи,&#8201;&#8212;&#8201;Гаррі ненадовго поглянув на Северуса, потім повернувся до Дамблдора.&#8201;&#8212;&#8201;Облиште
Мінерву в спокої, і я буду звичайним учнем, доки вона тут. Жодних особливих
привілеїв чи недоторканості.</p>
</div>
<div class="paragraph">
<p>&#8201;&#8212;&#8201;Чудово,&#8201;&#8212;&#8201;щиро сказав Дамблдор.&#8201;&#8212;&#8201;Слова справжнього героя.</p>
</div>
<div class="paragraph">
<p>&#8201;&#8212;&#8201;І,&#8201;&#8212;&#8201;сказала вона,&#8201;&#8212;&#8201;містер Поттер має публічно вибачитися за свої
сьогоднішні дії.</p>
</div>
<div class="paragraph">
<p>Гаррі поглянув на неї. Цього разу скептично.</p>
</div>
<div class="paragraph">
<p>&#8201;&#8212;&#8201;Ваші дії заподіяли страшенної шкоди шкільній дисципліні, містере Поттер,&#8201;&#8212;&#8201;сказала Мінерва.&#8201;&#8212;&#8201;Її треба відновити.</p>
</div>
<div class="paragraph">
<p>&#8201;&#8212;&#8201;Гадаю, професорко Макґонеґел, ви значно переоцінюєте важливість того, що ви
називаєте шкільною дисципліною. Особливо в порівнянні з тим, щоб історію
викладав живий вчитель, чи не катуванням учнів. Утримання поточної ієрархії та
слідкування за правилами завжди здається набагато розумнішим, більш моральним
та важливим, коли ти нагорі й слідкуєш за правилами, ніж коли ти внизу. І я
можу цитувати дослідження щодо цього ефекту, якщо є потреба. Я міг би
розповідати декілька годин, проте облишмо це.</p>
</div>
<div class="paragraph">
<p>Мінерва похитала головою.</p>
</div>
<div class="paragraph">
<p>&#8201;&#8212;&#8201;Містере Поттер, ви недооцінюєте важливість дисципліни, адже вона вам самому
не потрібна&#8230;&#8203;</p>
</div>
<div class="paragraph">
<p>Вона зупинилася. Вийшло якось не так. Северус, Дамблдор і навіть Гаррі дивно на
неї дивилися.</p>
</div>
<div class="paragraph">
<p>&#8201;&#8212;&#8201;Я маю на увазі для навчання. Не кожна дитина навчається за відсутності
авторитету. І це інші діти постраждають, містере Поттер, якщо побачать ваш
приклад і почнуть робити те саме.</p>
</div>
<div class="paragraph">
<p>Губи Гаррі скривила посмішка.</p>
</div>
<div class="paragraph">
<p>&#8201;&#8212;&#8201;Першим і останнім порятунком є правда. Правда в тому, що я не мав злитися,
не мав переривати заняття, не мав робити те, що зробив, і я надав усім поганий
приклад. Також правдою є те, що Северус Снейп поводився не гідним професора
Гоґвортсу чином, і що відтепер він більше думатиме про скривджені почуття учнів
з четвертого класу й молодших. Ми обидва можемо встати й сказати правду. Це
мене влаштує.</p>
</div>
<div class="paragraph">
<p>&#8201;&#8212;&#8201;Мрій далі, Поттере!&#8201;&#8212;&#8201;люто гаркнув Северус.</p>
</div>
<div class="paragraph">
<p>&#8201;&#8212;&#8201;Зрештою,&#8201;&#8212;&#8201;похмуро усміхаючись сказав Гаррі,&#8201;&#8212;&#8201;якщо учні побачать, що
правила <em>для всіх</em>&#8230;&#8203; і для професорів теж, а не лише для бідолашних безпорадних
учнів, що отримують від системи самі страждання&#8230;&#8203; Ну як же, позитивні ефекти на
шкільну дисципліну будуть <em>приголомшливими</em>.</p>
</div>
<div class="paragraph">
<p>Після недовгої паузи Дамблдор пирхнув.</p>
</div>
<div class="paragraph">
<p>&#8201;&#8212;&#8201;Мінерва гадає, що ти не маєш права бути таким правим.</p>
</div>
<div class="paragraph">
<p>Погляд Гаррі смикнувся геть від Дамблдора до підлоги.</p>
</div>
<div class="paragraph">
<p>&#8201;&#8212;&#8201;<em>Ви</em> читаєте <em>її</em> думки?</p>
</div>
<div class="paragraph">
<p>&#8201;&#8212;&#8201;Здоровий ґлузд часто плутають з виманологією,&#8201;&#8212;&#8201;сказав Дамблдор.&#8201;&#8212;&#8201;Я
обговорю це з Северусом, і від тебе не потребуватимуть вибачень, якщо й він не
вибачиться. А тепер я проголошую цю справу завершеною, принаймні до обіду.</p>
</div>
<div class="paragraph">
<p>Він зробив паузу.</p>
</div>
<div class="paragraph">
<p>&#8201;&#8212;&#8201;Хоча, Гаррі, боюся, що Мінерва хотіла поговорити з тобою про додаткове
питання. І це не є результатом тиску з мого боку. Мінерво, прошу&#8230;&#8203;</p>
</div>
<div class="paragraph">
<p>Мінерва підвелася зі стільця й ледь не впала. У її крові було забагато
адреналіну, її серце зашвидко билося.</p>
</div>
<div class="paragraph">
<p>&#8201;&#8212;&#8201;Фоуксе,&#8201;&#8212;&#8201;сказав Дамблдор,&#8201;&#8212;&#8201;проведи її, будь ласка.</p>
</div>
<div class="paragraph">
<p>&#8201;&#8212;&#8201;Мені не&#8230;&#8203;&#8201;&#8212;&#8201;почала казати вона.</p>
</div>
<div class="paragraph">
<p>Дамблдор зиркнув на неї, і вона замовкла.</p>
</div>
<div class="paragraph">
<p>Фенікс пролетів через кімнату, ніби охайний язик полумʼя, і приземлився на її
плечі. Вона відчула тепло на мантії, а потім й у всьому тілі.</p>
</div>
<div class="paragraph">
<p>&#8201;&#8212;&#8201;Будь ласка, ідіть за мною, містере Поттер,&#8201;&#8212;&#8201;сказала вона, тепер твердо, і
вони вийшли за двері.</p>
</div>
<hr>
<div class="paragraph">
<p>Вони стояли на сходах, що оберталися, і спускалися в тиші.</p>
</div>
<div class="paragraph">
<p>Мінерва не знала, що сказати. Вона не знала цієї людини, що стояла поряд з нею.</p>
</div>
<div class="paragraph">
<p>І тут Фоукс почав наспівувати.</p>
</div>
<div class="paragraph">
<p>Наспів був ласкавий, мʼякий, так би звучав вогонь у каміні, якби той мав
мелодію. Він охопив розум Мінерви: полегшував, втішав, заспокоював там, де
звучав&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Що</em> це <em>таке</em>?&#8201;&#8212;&#8201;прошепотів Гаррі поряд. Його голос був
нестабільним: тремтів, змінював висоту.</p>
</div>
<div class="paragraph">
<p>&#8201;&#8212;&#8201;Пісня фенікса,&#8201;&#8212;&#8201;сказала Мінерва майже несвідомо: уся її увага була прикута
до цієї дивної тихої музики.&#8201;&#8212;&#8201;Вона теж зцілює.</p>
</div>
<div class="paragraph">
<p>Гаррі відвернувся, проте вона встигла помітити його агонію.</p>
</div>
<div class="paragraph">
<p>Здавалося, ніби спуск був дуже довгим, чи, можливо, лише музика здавалася дуже
довгою. Коли вони вийшли з отвору на місці гаргуйля, вона твердо тримала Гаррі
за руку.</p>
</div>
<div class="paragraph">
<p>Коли гаргуйль повернувся на місце, Фоукс злетів з її плеча й раптово завис
перед Гаррі.</p>
</div>
<div class="paragraph">
<p>Гаррі витріщився на Фоукса, ніби загіпнотизований невпинно мінливим світлом
вогню.</p>
</div>
<div class="paragraph">
<p>&#8201;&#8212;&#8201;Що мені робити, Фоуксе?&#8201;&#8212;&#8201;прошепотів Гаррі.&#8201;&#8212;&#8201;Я не зміг би їх захистити,
якби не був розлюченим.</p>
</div>
<div class="paragraph">
<p>Фоукс продовжував махати крилами, він і далі висів у повітрі на місці. Не було
ані звуку, крім биття крил. Потім спалахнув і згаснув вогонь, і Фоукс
зник.</p>
</div>
<div class="paragraph">
<p>Вони обидвоє кліпнули, ніби щойно прокинулися, чи, можливо, знову заснули.</p>
</div>
<div class="paragraph">
<p>Мінерва поглянула вниз.</p>
</div>
<div class="paragraph">
<p>Молоде обличчя Гаррі сяяло. Він поглянув на неї.</p>
</div>
<div class="paragraph">
<p>&#8201;&#8212;&#8201;Фенікси&#8201;&#8212;&#8201;це люди?&#8201;&#8212;&#8201;запитав Гаррі.&#8201;&#8212;&#8201;Тобто, вони достатньо розумні, щоб
вважати їх людьми? Чи міг би я розмовляти з Фоуксом, якби знав як?</p>
</div>
<div class="paragraph">
<p>Мінерва сильно кліпнула. І кліпнула знову.</p>
</div>
<div class="paragraph">
<p>&#8201;&#8212;&#8201;Ні,&#8201;&#8212;&#8201;сказала вона нерівним голосом.&#8201;&#8212;&#8201;Фенікси&#8201;&#8212;&#8201;це створіння могутньої
магії. Магія надає їхньому існуванню таку вагу, яку жодна проста тварина не
може мати. Вони є вогонь, світло, зцілення, переродження. Але, зрештою, ні.</p>
</div>
<div class="paragraph">
<p>&#8201;&#8212;&#8201;Де можна такого дістати?</p>
</div>
<div class="paragraph">
<p>Мінерва схилилася й обійняла його. Вона не збиралася, проте не бачила іншого
виходу.</p>
</div>
<div class="paragraph">
<p>Коли вона підвелася, їй було важко розмовляти. Проте вона мала спитати.</p>
</div>
<div class="paragraph">
<p>&#8201;&#8212;&#8201;Що сталося сьогодні, Гаррі?</p>
</div>
<div class="paragraph">
<p>&#8201;&#8212;&#8201;Я теж не маю відповідей на жодне важливе питання. Крім того, дуже не хочу
про це думати деякий час.</p>
</div>
<div class="paragraph">
<p>Мінерва знову взяла його за руку, і решту шляху вони пройшли в тиші.</p>
</div>
<div class="paragraph">
<p>Це було недалеко, адже, природно, кабінет заступниці був близько до кабінету
директора.</p>
</div>
<div class="paragraph">
<p>Мінерва сіла за стіл.</p>
</div>
<div class="paragraph">
<p>Гаррі сів навпроти стола.</p>
</div>
<div class="paragraph">
<p>&#8201;&#8212;&#8201;Отже,&#8201;&#8212;&#8201;прошепотіла Мінерва. Вона б віддала майже що завгодно, щоб не
робити цього. Чи щоб це зробив хтось інший. Чи щоб це можна було зробити іншим
разом.&#8201;&#8212;&#8201;Є одне питання шкільної дисципліни, щодо якого у вас немає привілеїв.</p>
</div>
<div class="paragraph">
<p>&#8201;&#8212;&#8201;А саме?&#8201;&#8212;&#8201;запитав Гаррі.</p>
</div>
<div class="paragraph">
<p>Він не знав. Він ще не здогадався. У її горлі стояв камінь. Проте це була
робота, яку треба виконати, і вона не ухилятиметься від своїх обовʼязків.</p>
</div>
<div class="paragraph">
<p>&#8201;&#8212;&#8201;Містере Поттер, покажіть мені свій часоворот, будь ласка.</p>
</div>
<div class="paragraph">
<p>Весь спокій від фенікса миттю щезнув з його обличчя. Мінерва почувалася, ніби
щойно штрикнула його ножем.</p>
</div>
<div class="paragraph">
<p>&#8201;&#8212;&#8201;<em>Ні!</em>&#8201;&#8212;&#8201;у паніці скрикнув Гаррі.&#8201;&#8212;&#8201;Він мені потрібен, я не зможу
відвідувати Гоґвортс, я не зможу спати!</p>
</div>
<div class="paragraph">
<p>&#8201;&#8212;&#8201;Ви зможете спати. Міністерство доставило захисну оболонку для вашого
часовороту. Я зачаклую її, щоб вона відкривалася лише між девʼятою вечора й
північчю.</p>
</div>
<div class="paragraph">
<p>Обличчя Гаррі скривилося.</p>
</div>
<div class="paragraph">
<p>&#8201;&#8212;&#8201;Проте&#8230;&#8203; проте мені&#8230;&#8203;</p>
</div>
<div class="paragraph">
<p>&#8201;&#8212;&#8201;Містере Поттер, скільки разів ви використали свій часоворот з понеділка?
Скільки годин?</p>
</div>
<div class="paragraph">
<p>&#8201;&#8212;&#8201;Я&#8230;&#8203; Заждіть, треба порахувати&#8230;&#8203;&#8201;&#8212;&#8201;він поглянув на свій годинник.</p>
</div>
<div class="paragraph">
<p>Мінерву охопив сум. Так вона й думала.</p>
</div>
<div class="paragraph">
<p>&#8201;&#8212;&#8201;Тобто не лише дві години на день. Підозрюю, що якби я спитала ваших
однокласників, то зʼясувала би, що ви ледве стримувалися, щоб не заснути
задовго до відповідного часу, і прокидалися все раніше й раніше щоранку. Так?</p>
</div>
<div class="paragraph">
<p>Лице Гаррі повідомило все, що їй треба було знати.</p>
</div>
<div class="paragraph">
<p>&#8201;&#8212;&#8201;Містере Поттер,&#8201;&#8212;&#8201;лагідно сказала вона,&#8201;&#8212;&#8201;є учні, яким не можна довіряти
часоворот, адже в них зʼявляється залежність. Ми даємо їм зілля, що подовжує
їхній цикл сну на потрібну кількість годин, проте вони починають
використовувати часоворот більше, ніж потрібно для відвідування занять. І тоді
ми забираємо в них часоворот. Містере Поттер, ви вже звикли використовувати
часоворот як рішення всіх проблем. Здебільшого дуже дурного рішення. Ви
використали його, щоб забрати нагадайка. Ви зникли з шафи, що помітили всі інші
учні, замість того, щоб повернутися в часі після того, як вийдете, й попросити
мене чи когось іншого відчинити двері.</p>
</div>
<div class="paragraph">
<p>Судячи з обличчя Гаррі, це йому не спало на думку.</p>
</div>
<div class="paragraph">
<p>&#8201;&#8212;&#8201;А що важливіше, ви мали просто просидіти заняття професора Снейпа. І
спостерігати. І піти наприкінці заняття. Як ви зробили б, якби не мали
часовороту. Є учні, яким не можна довіряти часоворот, містере Поттер. І ви один
з них. Мені шкода.</p>
</div>
<div class="paragraph">
<p>&#8201;&#8212;&#8201;Але він мені <em>потрібен</em>!&#8201;&#8212;&#8201;бовкнув Гаррі.&#8201;&#8212;&#8201;А що як мені загрожуватимуть
слизеринці, і мені треба буде втекти? Завдяки ньому я в <em>безпеці</em>&#8230;&#8203;</p>
</div>
<div class="paragraph">
<p>&#8201;&#8212;&#8201;Кожен інший учень у замку ризикує так само, і я запевняю вас: вони
виживають. Жоден учень не помирав у цьому замку вже пʼятдесят років. Містере
Поттер, ви передасте мені ваш часоворот. Зараз.</p>
</div>
<div class="paragraph">
<p>Гаррі скривився від розпачу, проте витяг часоворот з-під мантії й віддав їй.</p>
</div>
<div class="paragraph">
<p>Мінерва дістала зі стола захисну оболонку, що її вже було доставлено до
Гоґвортсу. Вона з клацанням закріпила оболонку навколо пісочного годинника
часовороту. Потім поклала на неї паличку, щоб завершити заклинання.</p>
</div>
<div class="paragraph">
<p>&#8201;&#8212;&#8201;<em>Це нечесно!</em>&#8201;&#8212;&#8201;вереснув Гаррі.&#8201;&#8212;&#8201;Я сьогодні врятував половину Гоґвортсу
від професора Снейпа, хіба правильно мене карати за це? Я бачив ваше обличчя&#8201;&#8212;&#8201;ви <em>ненавиділи</em> те, що він робив!</p>
</div>
<div class="paragraph">
<p>Мінерва деякий час мовчала. Вона чаклувала.</p>
</div>
<div class="paragraph">
<p>Коли вона завершила й підвела погляд, то знала, що її обличчя суворе. Можливо,
це був неправильний вчинок. З іншого боку, можливо, це був правильний вчинок.
Перед нею сиділа неслухняна дитина, і це <em>не було</em> кінцем всесвіту.</p>
</div>
<div class="paragraph">
<p>&#8201;&#8212;&#8201;<em>Чесно</em>, містере Поттер?&#8201;&#8212;&#8201;гаркнула вона.&#8201;&#8212;&#8201;Мені довелося відправити до
міністерства <em>дві доповіді</em> про публічне використання часовороту <em>протягом
двох днів</em>! Будьте <em>безмежно</em> вдячні, що вам дозволили зберегти часоворот
бодай в обмеженій формі! Директор звʼязувався через флу, щоб особисто захищати
вас, і якби ви не були Хлопчиком-Що-Вижив, навіть цього було б недостатньо!</p>
</div>
<div class="paragraph">
<p>Гаррі здивовано витріщився на неї.</p>
</div>
<div class="paragraph">
<p>Вона знала, що він бачить люте обличчя професорки Макґонеґел.</p>
</div>
<div class="paragraph">
<p>Очі Гаррі наповнилися сльозами.</p>
</div>
<div class="paragraph">
<p>&#8201;&#8212;&#8201;Мені прикро,&#8201;&#8212;&#8201;прошепотів він придушеним та пригніченим голосом.&#8201;&#8212;&#8201;Мені
прикро, що я&#8230;&#8203; розчарував вас&#8230;&#8203;</p>
</div>
<div class="paragraph">
<p>&#8201;&#8212;&#8201;Мені теж прикро, містере Поттер,&#8201;&#8212;&#8201;суворо сказала вона й передала йому
щойно обмежений часоворот.&#8201;&#8212;&#8201;Тепер можете йти.</p>
</div>
<div class="paragraph">
<p>Гаррі розвернувся й схлипуючи втік з її кабінету. Вона чула його кроки
коридором, а потім звуки зникли, коли двері зачинилися.</p>
</div>
<div class="paragraph">
<p>&#8201;&#8212;&#8201;Мені теж прикро, Гаррі,&#8201;&#8212;&#8201;прошепотіла вона в тихій кімнаті.&#8201;&#8212;&#8201;Мені теж
прикро.</p>
</div>
<hr>
<div class="paragraph">
<p>Пʼятнадцять хвилин по обіді.</p>
</div>
<div class="paragraph">
<p>З Гаррі ніхто не розмовляв. Дехто з рейвенкловців зиркав на нього зі злобою,
інші&#8201;&#8212;&#8201;із симпатією, а декотрі з наймолодших учнів навіть дивилися на нього
з повагою, проте ніхто з ним не розмовляв. Навіть Герміона не підходила.</p>
</div>
<div class="paragraph">
<p>До нього підходили були Фред із Джорджем. Нічого не сказали. Пропозиція була
ясною, як і її необовʼязковість. Гаррі сказав їм, що підійде після десерту, не
раніше. Вони кивнули й швидко пішли.</p>
</div>
<div class="paragraph">
<p>Напевно ніхто не наважувався заговорити через його цілковито нейтральне обличчя.</p>
</div>
<div class="paragraph">
<p>Мабуть, усі гадали, що він стримує злість чи смуток. Їм було відомо (адже вони
бачили, як Флитвік забирав його), що він був у кабінеті директора.</p>
</div>
<div class="paragraph">
<p>Гаррі старався не усміхатися, бо якби він усміхнувся, то почав би сміятися, а
якби він почав сміятися, то не зупинився би, доки приємні люди в білих халатах
не вивезли б його геть.</p>
</div>
<div class="paragraph">
<p>Це вже було занадто. Це було просто занадто. Гаррі майже повністю перейшов на
Темну сторону, і його темна сторона накоїла такого, що в ретроспективі
здавалося божевіллям. Його темна сторона виборола неможливу перемогу, що могла
бути справжньою, чи могла бути лише примхою божевільного директора. Його темна
сторона захистила його друзів. Він просто не міг цього витримати. Йому треба
було, щоб Фоукс знову йому заспівав. Йому потрібен був часоворот, щоб взяти
тиху годину на відпочинок, проте тепер це було неможливим, і ця втрата була для
нього ніби діра в його існуванні, проте він не міг про це думати, бо тоді він би
почав сміятися.</p>
</div>
<div class="paragraph">
<p>Двадцять хвилин. Усі учні, що збиралися прийти обідати, уже прийшли, і ще майже
ніхто не встиг піти.</p>
</div>
<div class="paragraph">
<p>Дзеленчання ложки роздалося у великій залі.</p>
</div>
<div class="paragraph">
<p>&#8201;&#8212;&#8201;Прошу хвилинку вашої уваги,&#8201;&#8212;&#8201;сказав Дамблдор.&#8201;&#8212;&#8201;Гаррі Поттер хотів би
дещо нам повідомити.</p>
</div>
<div class="paragraph">
<p>Гаррі глибоко вдихнув і підвівся. Він підійшов до вчительського стола, усі
погляди були прикуті до нього.</p>
</div>
<div class="paragraph">
<p>Гаррі обернувся й подивився на чотири столи.</p>
</div>
<div class="paragraph">
<p>Ставало дедалі важче не всміхатися, але Гаррі впорався стриматися протягом
своєї короткої завченої промови.</p>
</div>
<div class="paragraph">
<p>&#8201;&#8212;&#8201;Правда священна,&#8201;&#8212;&#8201;безбарвно сказав він.&#8201;&#8212;&#8201;Одною з найдорожчих мені речей
є значок з написом &#8220;Кажи правду, навіть якщо твій голос тремтить&#8221;. Отже,
правда. Памʼятайте, я кажу це не через те, що мене змушують сказати це. Я кажу
це, бо це правда. Те, що я зробив на занятті професора Снейпа було дурним,
безґлуздим, дитячим, а також неприпустимим порушенням шкільних правил. Я
завадив заняттю й забрав у своїх однокласників незамінний час для навчання.
Усе через те, що не впорався тримати себе в руках. Сподіваюся, що жоден з вас
не наслідуватиме мого прикладу. Я точно збираюся намагатися більше ніколи
такого не робити.</p>
</div>
<div class="paragraph">
<p>Багато учнів тепер дивилися на Гаррі з урочистими, нещасними обличчями. Такі
обличчя були б доречні на церемонії через втрату полеглого лідера. Серед
молодших учнів Ґрифіндору взагалі не було помітно інших емоцій.</p>
</div>
<div class="paragraph">
<p>Доки Гаррі не підняв руку.</p>
</div>
<div class="paragraph">
<p>Він не підняв її високо. Можливо, це здавалося пустим жестом. Він точно не
направляв руку в бік Северуса. Гаррі просто підняв руку до рівня грудей і легко
клацнув пальцями. Цей жест більше бачили, ніж чули. Цілком можливо, що за
вчительським столом його взагалі ніхто не помітив.</p>
</div>
<div class="paragraph">
<p>Ця позірна демонстрація непокори викликала несподівані усмішки молодших учнів
та ґрифіндорців, безжальні зверхні насмішки від слизеринців і похмурі та
схвильовані погляди решти.</p>
</div>
<div class="paragraph">
<p>Гаррі зберігав нейтральний вираз обличчя.</p>
</div>
<div class="paragraph">
<p>&#8201;&#8212;&#8201;Дякую,&#8201;&#8212;&#8201;сказав він,&#8201;&#8212;&#8201;це все.</p>
</div>
<div class="paragraph">
<p>&#8201;&#8212;&#8201;Дякую, містере Поттер,&#8201;&#8212;&#8201;сказав директор.&#8201;&#8212;&#8201;А тепер професор Снейп теж
хоче дечим з нами поділитися.</p>
</div>
<div class="paragraph">
<p>Северус плавно підвівся зі свого місця за вчительським столом.</p>
</div>
<div class="paragraph">
<p>&#8201;&#8212;&#8201;Мені повідомили,&#8201;&#8212;&#8201;сказав він,&#8201;&#8212;&#8201;що мої власні дії зробили внесок у
визнано неприпустиму лють містера Поттера, і під час подальшої дискусії я
усвідомив, що забув, наскільки легко вразити почуття молодих та незрілих&#8230;&#8203;</p>
</div>
<div class="paragraph">
<p>Залою прокотився гуркіт від придушених скриків. Багато людей одночасно
похлинулися.</p>
</div>
<div class="paragraph">
<p>Северус провадив далі.</p>
</div>
<div class="paragraph">
<p>&#8201;&#8212;&#8201;Кабінет зіль та настійок&#8201;&#8212;&#8201;небезпечне місце, і я досі вважаю, що сувора
дисципліна вкрай потрібна, проте відтепер я враховуватиму&#8230;&#8203; емоційну
хиткість&#8230;&#8203; учнів четвертого класу й молодших. Моє зняття очок з Рейвенклову не
скасовується, проте я відкликаю відпрацювання містера Поттера. Дякую.</p>
</div>
<div class="paragraph">
<p>З напрямку ґрифіндорського стола почувся єдиний сплеск долонь. Паличка Северуса
опинилася в його руці швидше за блискавку, і &#8220;<em>Квіетус!</em>&#8221; приглушив
правопорушника.</p>
</div>
<div class="paragraph">
<p>&#8201;&#8212;&#8201;Я все одно вимагатиму дисципліни й поваги від <em>усіх</em> учнів,&#8201;&#8212;&#8201;холодно
сказав Северус,&#8201;&#8212;&#8201;і всі, хто легковажно ставитиметься до мене, пожалкують про
це.</p>
</div>
<div class="paragraph">
<p>Він сів.</p>
</div>
<div class="paragraph">
<p>&#8201;&#8212;&#8201;І вам красно дякую!&#8201;&#8212;&#8201;радісно сказав Дамблдор.&#8201;&#8212;&#8201;Повертаймося до обіду!</p>
</div>
<div class="paragraph">
<p>І Гаррі, досі не виказуючи жодних емоцій, почав іти назад до рейвенкловського
стола.</p>
</div>
<div class="paragraph">
<p>Вибухнули розмови. Чітко розібрати можна було два слова. Першим було &#8220;що&#8230;&#8203;&#8221;,
з якого починалися речення на кшталт &#8220;що це було&#8230;&#8203;&#8221; і &#8220;що в біса&#8230;&#8203;&#8221;.
Другим було &#8220;<em>Бруднозникс</em>&#8221;&#8201;&#8212;&#8201;учні чистили себе, скатертину й один одного
від виплюнутих з подиву напоїв та їжі.</p>
</div>
<div class="paragraph">
<p>Деякі учні не криючись ридали. Професорка Спраут теж.</p>
</div>
<div class="paragraph">
<p>За ґрифіндорським столом, де на Гаррі чекав торт з пʼятдесят однією незапаленою
свічкою, Фред прошепотів:</p>
</div>
<div class="paragraph">
<p>&#8201;&#8212;&#8201;Видається, Джордже, це на голову вище за наш рівень.</p>
</div>
<div class="paragraph">
<p>І від того дня, хай що Герміона намагалася довести іншим, у Гоґвортсі стало
загальноприйнятим міфом, що Гаррі Поттер міг зробити абсолютно що завгодно,
просто клацнувши пальцями.</p>
</div>
</div>
</div>
</div>

<div id="nav-bottom">
<div id="help-with-errors">Помітили помилку? Допоможіть &#8212; виділіть її й натисніть на кнопку &#8220;Помилка?&#8221;. Дякуємо :)</div>
<form action="/go.php" method="GET" id="nav-form-top" target="_top"><div class="nav-prev"><a href="/017.html" title="Розділ 17. У пошуках гіпотези" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html">Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html">Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html">Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html">Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html">Розділ 15. Сумлінність</option><option value="/016.html">Розділ 16. Творче мислення</option><option value="/017.html">Розділ 17. У пошуках гіпотези</option><option value="/018.html" selected>Розділ 18. Ієрархії домінування</option><option value="/019.html">Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/019.html" title="Розділ 19. Відкладена винагорода" accesskey="n" target="_top">Наступний &raquo;</a></div></form>
</div>
</div>

<div>
<div>
<div style="display:none" id="dialog-message"></div>
<div style="display:none" id="dialog-form" title="Повідомити про помилку">
  <p class="validateTips">Всі поля необовʼязкові.</p>

  <form>
      <input type="hidden" name="fulltext" id="fulltext" value="">
      <input type="hidden" name="translation" id="translation" value="">
      <input type="hidden" name="page" id="page" value="018">
      <table width="100%">
      <tr>
          <td colspan="2"><label for="problem">Що не так:</label></td>
      </tr>
      <tr>
          <td width="100%" colspan="2">
              <textarea rows="3" style="width: 100%" name="problem" id="problem" class="text ui-widget-content ui-corner-all"></textarea>
          </td>
      </tr>
      <tr>
        <td><label for="email">Поштова скринька:</label></td>
        <td><input type="text" name="email" id="email" value="" class="text ui-widget-content ui-corner-all"></td>
      </tr>
      <tr>
        <td><label for="name">Імʼя:</label></td>
        <td><input type="text" name="name" id="name" value="" class="text ui-widget-content ui-corner-all"></td>
      </tr>
      <tr>
        <td><label for="remember">Запамʼятати</label></td>
        <td><input type="checkbox" name="remember" id="remember" value="1" class="ui-widget-content"></td>
      </tr>
      </table>

      <!-- Allow form submission with keyboard without duplicating the dialog button -->
      <input type="submit" tabindex="-1" style="position:absolute; top:-1000px">
  </form>
</div>
<button id="report_error_button">Помилка?</button>
<script src="./google-analytics.js" type="text/javascript"></script>
</div>
</div>
</div>
<div id="footer">
<div id="footer-text">
Востаннє оновлено 2017-04-26 13:14:46 EEST
</div>
</div>
</body>
</html>