<!DOCTYPE html>
<html lang="uk">
<head>
<meta charset="UTF-8">
<!--[if IE]><meta http-equiv="X-UA-Compatible" content="IE=edge"><![endif]-->
<meta name="viewport" content="width=device-width, initial-scale=1.0">
<meta name="generator" content="Asciidoctor 1.5.5">
<title>Розділ 19. Відкладена винагорода</title>
<link rel="stylesheet" href="./hpimr.css">
<!-- html here goes to header of each document -->

<!-- Add to homescreen for Safari on iOS -->
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="apple-mobile-web-app-title" content="ГПіМР">
<link rel="apple-touch-icon" href="/HP_-_Harry_Potter_wordmark.svg.png" />

<link rel="manifest" href="manifest.json" />

<meta name="mobile-web-app-capable" content="yes">
<meta name="application-name" content="ГПіМР">
<link rel="icon" sizes="192x192" href="/HP_-_Harry_Potter_wordmark.svg.png" />

<!-- Tile icon for Win8 -->
<meta name="msapplication-TileImage" content="/HP_-_Harry_Potter_wordmark.svg.png" />
</head>
<body class="article">
<div id="header">
</div>
<div id="content">
<script src="./script.js" type="text/javascript"></script>
<link rel="stylesheet" href="./jquery-ui.css">
<div id="access">
<div class="menu-main-menu-container"><ul id="menu-main-menu" class="menu"><li id="menu-item-53" class="menu-item menu-item-type-custom menu-item-object-custom menu-item-home menu-item-53"><a href="/">Зміст</a></li>
<li id="menu-item-101" class="menu-item menu-item-type-taxonomy menu-item-object-category menu-item-101"><a href="http://hpmor.com/">Оригінал англійською</a></li>
<li id="menu-item-83" class="menu-item menu-item-type-post_type menu-item-object-page menu-item-83"><a href="http://github.com/hpimr/hpimr">github</a></li>
<li id="menu-item-48" class="menu-item menu-item-type-post_type menu-item-object-page menu-item-48"><a href="/help.html">Як долучитися</a></li>
<li id="menu-item-48" class="menu-item menu-item-type-post_type menu-item-object-page menu-item-49"><a href="https://www.facebook.com/groups/212447182535471/">Фейсбук</a></li>
</ul></div>
</div>
<div id="invertable">
<div id="nav-top"><form action="/go.php" method="GET" id="nav-form-top" target="_top"><div class="nav-prev"><a href="/018.html" title="Розділ 18. Ієрархії домінування" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html">Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html">Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html">Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html">Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html">Розділ 15. Сумлінність</option><option value="/016.html">Розділ 16. Творче мислення</option><option value="/017.html">Розділ 17. У пошуках гіпотези</option><option value="/018.html">Розділ 18. Ієрархії домінування</option><option value="/019.html" selected>Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/020.html" title="Розділ 20. Теорема Баєса" accesskey="n" target="_top">Наступний &raquo;</a></div></form></div>
<div id="storycontent">
<div class="sect1">
<h2 id="_Розділ_19_Відкладена_винагорода">Розділ 19. Відкладена винагорода</h2>
<div class="sectionbody">
<hr>
<div class="paragraph">
<p>Кров для бога крові! Черепи для Джоан Ролінґ!</p>
</div>
<hr>
<div class="paragraph">
<p>Суворий вираз застиг на обличчі Драко, а його облямована зеленим мантія чомусь
виглядала більш офіційною, солідною, і взагалі кращою, ніж такі самі мантії на
двох хлопцях позаду нього.</p>
</div>
<div class="paragraph">
<p>&#8201;&#8212;&#8201;Розказуй,&#8201;&#8212;&#8201;промовив Драко.</p>
</div>
<div class="paragraph">
<p>&#8201;&#8212;&#8201;Так! Розказуй!</p>
</div>
<div class="paragraph">
<p>&#8201;&#8212;&#8201;Ти чув боса! Давай розказуй!</p>
</div>
<div class="paragraph">
<p>&#8201;&#8212;&#8201;А ви двоє, тим часом, <em>замовкніть.</em></p>
</div>
<div class="paragraph">
<p>От-от повинні були розпочатися останні два уроки п&#8217;ятниці, в просторій аудиторії, де
всі чотири гуртожитки вивчали захист&#8230;&#8203; тобто бойову магію.</p>
</div>
<div class="paragraph">
<p>Останні два уроки п&#8217;ятниці.</p>
</div>
<div class="paragraph">
<p>Гаррі сподівався, що цей урок пройде спокійно, і що геніальний професор Квірел мабуть
розуміє&#8201;&#8212;&#8201;зараз не найкращий час, щоб виділяти Гаррі серед решти. Гаррі дещо оклигав
після попередніх подій, проте&#8230;&#8203;</p>
</div>
<div class="paragraph">
<p>&#8230;&#8203;добре було б трохи заспокоїтися та відпочити, про всяк випадок.</p>
</div>
<div class="paragraph">
<p>Гаррі відкинувся на спинку стільця та урочисто поглянув на Драко та його посіпак.</p>
</div>
<div class="paragraph">
<p>&#8201;&#8212;&#8201;Ви питаєте, яка наша мета?&#8201;&#8212;&#8201;проголосив Гаррі.&#8201;&#8212;&#8201;Я відповім вам одним
словом&#8201;&#8212;&#8201;перемога. Перемога будь-якою ціною. Перемога не зважаючи на всі
жахіття. Перемога, хай яким довгим та тяжким буде шлях, бо без перемоги не&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Розказуй про Снейпа</em>,&#8201;&#8212;&#8201;зашипів Драко.&#8201;&#8212;&#8201;<em>Що ти зробив?</em></p>
</div>
<div class="paragraph">
<p>Гаррі відкинув вдавану маску урочистості та серйозніше поглянув на Драко.</p>
</div>
<div class="paragraph">
<p>&#8201;&#8212;&#8201;Ти сам бачив,&#8201;&#8212;&#8201;сказав Гаррі.&#8201;&#8212;&#8201;Всі це бачили. Я клацнув пальцями.</p>
</div>
<div class="paragraph">
<p>&#8201;&#8212;&#8201;<em>Гаррі! Перестань дражнити мене!</em></p>
</div>
<div class="paragraph">
<p>Отже його підвищили до <em>Гаррі</em>. Цікаво. Гаррі був майже певен, що це було сказано
з розрахунку на те, що він зверне увагу, і почуватиметься погано, якщо хоч якось
не відповість на це&#8230;&#8203;</p>
</div>
<div class="paragraph">
<p>Гаррі помацав вухо та значуще поглянув на двох поплічників Мелфоя.</p>
</div>
<div class="paragraph">
<p>&#8201;&#8212;&#8201;Вони мовчатимуть,&#8201;&#8212;&#8201;сказав Драко.</p>
</div>
<div class="paragraph">
<p>&#8201;&#8212;&#8201;Драко,&#8201;&#8212;&#8201;сказав Гаррі,&#8201;&#8212;&#8201;я буду відвертим на сто відсотків: вчора мене не
дуже вразили розумові здібності містера Ґойла.</p>
</div>
<div class="paragraph">
<p>Містер Ґойл здригнувся.</p>
</div>
<div class="paragraph">
<p>&#8201;&#8212;&#8201;Мене також,&#8201;&#8212;&#8201;відповів Драко.&#8201;&#8212;&#8201;Я пояснив йому, що через це завинив тобі послугу.
(Містер Ґойл знову здригнувся.)&#8201;&#8212;&#8201;Проте, існує <em>велика</em> різниця між подібною
помилкою і балакучістю. Це справді те, чого їх вчили розуміти ще змалку.</p>
</div>
<div class="paragraph">
<p>&#8201;&#8212;&#8201;Ну гаразд,&#8201;&#8212;&#8201;погодився Гаррі. Навколишні звуки злилися у нечіткий гамір у присутності
Драко, проте Гаррі все одно заговорив тихіше.&#8201;&#8212;&#8201;Я розгадав один із секретів
Северуса і вдався до невеличкого шантажу.</p>
</div>
<div class="paragraph">
<p>Обличчя Драко посуворішало.</p>
</div>
<div class="paragraph">
<p>&#8201;&#8212;&#8201;Добре, а тепер розкажи мені щось, чого нема в тій великій таємниці, що ти її
розказав тим ідіотам-ґрифіндорцям, тобто <em>хотів</em>, щоб саме ця версія ходила по школі.</p>
</div>
<div class="paragraph">
<p>Гаррі мимоволі посміхнувся. Він знав, що Драко це зауважив.</p>
</div>
<div class="paragraph">
<p>&#8201;&#8212;&#8201;А що каже Северус?&#8201;&#8212;&#8201;спитав Гаррі.</p>
</div>
<div class="paragraph">
<p>&#8201;&#8212;&#8201;Що він не уявляв наскільки чутливими є юні учні,&#8201;&#8212;&#8201;відповів Драко.&#8201;&#8212;&#8201;Навіть
у Слизерині! Навіть <em>мені!</em></p>
</div>
<div class="paragraph">
<p>&#8201;&#8212;&#8201;А ти певен,&#8201;&#8212;&#8201;спитав Гаррі,&#8201;&#8212;&#8201;що хочеш знати те, що вихователь твого гуртожитку
волів би приховати від тебе?</p>
</div>
<div class="paragraph">
<p>&#8201;&#8212;&#8201;Так,&#8201;&#8212;&#8201;не вагаючись відповів Драко.</p>
</div>
<div class="paragraph">
<p><em>Цікаво.</em></p>
</div>
<div class="paragraph">
<p>&#8201;&#8212;&#8201;Тоді тобі справді доведеться відіслати геть своїх посіпак, я не певен, що можу
повірити всьому, що про них віриш ти.</p>
</div>
<div class="paragraph">
<p>Драко кивнув.</p>
</div>
<div class="paragraph">
<p>&#8201;&#8212;&#8201;Згода.</p>
</div>
<div class="paragraph">
<p>Містер Креб та містер Ґойл виглядали <em>дуже</em> нещасними.</p>
</div>
<div class="paragraph">
<p>&#8201;&#8212;&#8201;Бос&#8230;&#8203;&#8201;&#8212;&#8201;сказав містер Креб.</p>
</div>
<div class="paragraph">
<p>&#8201;&#8212;&#8201;Ви не дали містерові Поттеру причин довіряти вам,&#8201;&#8212;&#8201;відрізав Драко.&#8201;&#8212;&#8201;Йдіть!</p>
</div>
<div class="paragraph">
<p>Вони пішли.</p>
</div>
<div class="paragraph">
<p>&#8201;&#8212;&#8201;Зокрема,&#8201;&#8212;&#8201;продовжив Гаррі ще тихіше,&#8201;&#8212;&#8201;я <em>не певен</em>, що вони
не переказали б мої слова Луціусу.</p>
</div>
<div class="paragraph">
<p>&#8201;&#8212;&#8201;Батько б <em>так</em> не вчинив!&#8201;&#8212;&#8201;жахнувся Драко.&#8201;&#8212;&#8201;Вони <em>мої</em>!</p>
</div>
<div class="paragraph">
<p>&#8201;&#8212;&#8201;Вибач, Драко,&#8201;&#8212;&#8201;сказав Гаррі.&#8201;&#8212;&#8201;Але я не певен, що можу повірити всьому, у що
про нього віриш ти. Уяви, що це твій власний секрет, і що це я намагаюся переконати
тебе, ніби мій батько так не вчинить.</p>
</div>
<div class="paragraph">
<p>Драко повільно кивнув.</p>
</div>
<div class="paragraph">
<p>&#8201;&#8212;&#8201;Ти правий. <em>Вибач,</em> Гаррі. Вимагати цього від тебе було помилкою.</p>
</div>
<div class="paragraph">
<p><em>Коли це я встиг </em>так<em> вирости в його очах? Хіба він не мав би зараз мене ненавидіти?</em>
Гаррі відчував, що перед ним щось, чим можна скористатися у своїх інтересах&#8230;&#8203; От
тільки якби його мозок не був таким втомленим. Зазвичай, він залюбки випробував би
свої сили в підготовці складної інтриги.</p>
</div>
<div class="paragraph">
<p>&#8201;&#8212;&#8201;Хай там як,&#8201;&#8212;&#8201;сказав Гаррі.&#8201;&#8212;&#8201;Обмін. Я поділюся фактом, що є невідомим
сарафанному радіо, <em>не має</em> стати відомим сарафанному радіо, і <em>особливо</em> не
має стати відомим твоєму батьку. А навзамін ти розкажеш мені, що ти і Слизерин
думаєте про всю цю справу.</p>
</div>
<div class="paragraph">
<p>&#8201;&#8212;&#8201;Згода!</p>
</div>
<div class="paragraph">
<p>Тепер треба зробити це якомога більш розпливчастим&#8230;&#8203; Щось, що не нашкодить, навіть якщо
випливе назовні&#8230;&#8203;</p>
</div>
<div class="paragraph">
<p>&#8201;&#8212;&#8201;Я сказав тобі правду. Я довідався про один із секретів Северуса,
і я справді його шантажував. Але до цього причетний не тільки Северус.</p>
</div>
<div class="paragraph">
<p>&#8201;&#8212;&#8201;<em>Я так і знав!</em>,&#8201;&#8212;&#8201;емоційно вигукнув Драко.</p>
</div>
<div class="paragraph">
<p>У Гаррі тенькнуло в грудях. Видавалося, він сказав щось дуже важливе, але не
розумів, що саме. Це поганий знак.</p>
</div>
<div class="paragraph">
<p>&#8201;&#8212;&#8201;Добре,&#8201;&#8212;&#8201;продовжив Драко. Він широко посміхався.&#8201;&#8212;&#8201;Щодо реакції в Слизерині&#8230;&#8203;
Спершу всі ідіоти волали на кшталт &#8220;Ми ненавидимо Гаррі Поттера! Побиймо його!&#8221;</p>
</div>
<div class="paragraph">
<p>Гаррі похлинувся.</p>
</div>
<div class="paragraph">
<p>&#8201;&#8212;&#8201;Та що ж <em>не так</em> з Сортувальним Капелюхом? Це не по-слизеринськи,
це <em>по-ґрифіндорськи</em>.</p>
</div>
<div class="paragraph">
<p>&#8201;&#8212;&#8201;Не всі діти є вундеркіндами,&#8201;&#8212;&#8201;заперечив Драко, хоча усміхався дивною змовницькою
посмішкою, наче насправді погоджувався з оцінкою Гаррі.&#8201;&#8212;&#8201;Знадобилося десь із п&#8217;ятнадцять
секунд, щоб їм пояснили, що це не піде на користь Снейпу, тому не переймайся. Хай там як,
друга хвиля ідіотів сказала, що &#8220;Видається, Гаррі Поттер, врешті-решт, просто ще один
поборник справедливості.&#8221;</p>
</div>
<div class="paragraph">
<p>&#8201;&#8212;&#8201;А потім?&#8201;&#8212;&#8201;спитав Гаррі, посміхаючись, хоча він гадки не мав, чому <em>ця</em>
ідея здавалась Драко дурною.</p>
</div>
<div class="paragraph">
<p>&#8201;&#8212;&#8201;А потім почали говорити справді розумні люди. Вочевидь, ти знайшов <em>важіль впливу</em>
на Снейпа. І хоча це могло бути що завгодно&#8230;&#8203; Проте очевидною <em>наступною</em> думкою
було те, що це якось пов&#8217;язано з його таємничим впливом на Дамблдора. Я правий?</p>
</div>
<div class="paragraph">
<p>&#8201;&#8212;&#8201;Без коментарів,&#8201;&#8212;&#8201;сказав Гаррі. Принаймні цю частину його мозок проаналізував
правильно. Слизеринці <em>цікавилися</em>, чому Северуса досі не звільнили. І вони
дійшли висновку, що Снейп шантажує Дамблдора. Чи може це бути правдою?.. Проте
дії Дамблдора не наштовхували на таку думку&#8230;&#8203;</p>
</div>
<div class="paragraph">
<p>Драко продовжував.&#8201;&#8212;&#8201;<em>Далі</em> розумні люди зазначили, що коли вже ти зміг
натиснути на Снейпа достатньо сильно, щоб змусити його залишити в спокої половину
Гоґвортсу, то, мабуть, ти мав достатньо впливу для того, щоб взагалі його позбутися.
Натомість ти принизив його, так само, як він намагався принизити тебе&#8201;&#8212;&#8201;та все ж
ти залишив нам нашого вихователя.</p>
</div>
<div class="paragraph">
<p>Гаррі широко всміхався.</p>
</div>
<div class="paragraph">
<p>&#8201;&#8212;&#8201;А тоді <em>по-справжньому</em> розумні люди,&#8201;&#8212;&#8201;сказав Драко з серйозним виглядом,&#8201;&#8212;&#8201;обговорили це між собою, і дехто зауважив, що дурістю було б отак залишати біля
себе ворога. Якби ти міг зламати Снейпів важіль впливу на Дамблдора, то, вочевидь,
так і вчинив би. Тоді Дамблдор викинув би Снейпа з Гоґвортсу, і, можливо, навіть
організував би його вбивство. Він був би <em>дуже</em> вдячним тобі, і ти не мав би
перейматись через Снейпа, що прокрадеться вночі в твою спальню з якимись цікавими
зіллями.</p>
</div>
<div class="paragraph">
<p>Гаррі зберіг нейтральний вираз обличчя. Він про таке не подумав, хоча справді,
справді мав би.</p>
</div>
<div class="paragraph">
<p>&#8201;&#8212;&#8201;І тоді ви вирішили?..</p>
</div>
<div class="paragraph">
<p>&#8201;&#8212;&#8201;Снейп заволодів якимось секретом Дамблдора, і <em>ти дізнався, що це за секрет!</em>&#8201;&#8212;&#8201;в очах Драко сяяв тріумф.&#8201;&#8212;&#8201;Цей секрет недостатньо вагомий, щоб повністю знищити
Дамблдора, інакше Снейп давно вже б це зробив. Снейп використовує свій вплив тільки
для того, щоб залишатися королем Слизерину в Гоґвортсі, та навіть це не завжди
виходить. Тому цей вплив має бути обмеженим. Та все ж це <em>має</em> бути щось важливе!
Батько <em>роками</em> намагався вмовити Снейпа розповісти!</p>
</div>
<div class="paragraph">
<p>&#8201;&#8212;&#8201;Отже, &#8201;&#8212;&#8201;сказав Гаррі,&#8201;&#8212;&#8201;тепер Луціус вважає, що, можливо, <em>я</em> можу йому розповісти.
Ти вже отримав сову?..</p>
</div>
<div class="paragraph">
<p>&#8201;&#8212;&#8201;Сьогодні вночі отримаю,&#8201;&#8212;&#8201;розсміявся Драко.&#8201;&#8212;&#8201;Там буде написано,&#8201;&#8212;&#8201;сказав він більш офіційно.&#8201;&#8212;&#8201;<em>Мій любий сину! Я вже казав тобі про потенційну
важливість Гаррі Поттера. Як ти вже зрозумів, його важливість тепер зросла і
актуалізувалася. Якщо ти бачиш спосіб потоваришувати з ним чи впливати на нього,
скористайся ним. Всі ресурси Мелфоїв у твоєму розпорядженні, якщо треба.</em></p>
</div>
<div class="paragraph">
<p>Хай йому грець.</p>
</div>
<div class="paragraph">
<p>– Ну,&#8201;&#8212;&#8201;сказав Гаррі,&#8201;&#8212;&#8201;я не коментуватиму істинність чи хибність твоєї заплутаної
системи припущень. Скажу лише, що ми ще не настільки близькі друзі.</p>
</div>
<div class="paragraph">
<p>&#8201;&#8212;&#8201;Я знаю,&#8201;&#8212;&#8201;відповів Драко. Тоді його обличчя стало <em>дуже</em> серйозним, і він
стишив голос, незважаючи на звукову завісу&#8201;&#8212;&#8201;Гаррі, чи ти замислювався над тим,
що якщо ти дізнався дещо, що Дамблдор воліє приховувати, то він може просто вбити
тебе? Це на додачу перетворить Хлопчика-Що-Вижив з потенційного лідера-конкурента
в мученика.</p>
</div>
<div class="paragraph">
<p>&#8201;&#8212;&#8201;Без коментарів,&#8201;&#8212;&#8201;повторив Гаррі. Про цю останню частину він тим паче
не подумав. <em>Видавалося</em>, це не в стилі Дамблдора, проте…</p>
</div>
<div class="paragraph">
<p>&#8201;&#8212;&#8201;Гаррі, вочевидь, ти <em>надзвичайно</em> талановитий, проте тобі не вистачає
підготовки, ти не мав наставників і час від часу ти робиш дурниці. <em>Тобі справді
потрібен радник, який знається на таких речах, бо інакше ти врешті-решт
постраждаєш!</em>&#8201;&#8212;&#8201;обличчя Драко було дуже суворим.</p>
</div>
<div class="paragraph">
<p>&#8201;&#8212;&#8201;А. Такий радник, як Луціус?&#8201;&#8212;&#8201;спитав Гаррі.</p>
</div>
<div class="paragraph">
<p>&#8201;&#8212;&#8201;Як <em>я</em>!&#8201;&#8212;&#8201;відповів Драко.&#8201;&#8212;&#8201;Я обіцяю берегти твої таємниці від
батька, від <em>будь-кого</em>, я просто допомогатиму тобі розібратися, хай що ти
там хочеш зробити!</p>
</div>
<div class="paragraph">
<p>Ого.</p>
</div>
<div class="paragraph">
<p>Гаррі побачив, як зомбі-Квірел, хитаючись, зайшов до аудиторії.</p>
</div>
<div class="paragraph">
<p>&#8201;&#8212;&#8201;Урок от-от почнеться,&#8201;&#8212;&#8201;сказав Гаррі.&#8201;&#8212;&#8201;Я обміркую твої слова, мені справді
<em>не вистачає</em> твоєї підготовки, проте я не певен, що можу так швидко тобі довіритися&#8230;&#8203;</p>
</div>
<div class="paragraph">
<p>&#8201;&#8212;&#8201;Ти й не маєш бути певен,&#8201;&#8212;&#8201;відповів Драко,&#8201;&#8212;&#8201;це занадто скоро. Бачиш? Я
даю тобі слушну пораду, навіть якщо вона шкодить мені. Але, мабуть, нам варто
<em>поквапитися</em> з тим, щоб стати ближчими друзями.</p>
</div>
<div class="paragraph">
<p>&#8201;&#8212;&#8201;Я не проти,&#8201;&#8212;&#8201;сказав Гаррі. Він вже обдумував, як саме можна використати ці
відносини.</p>
</div>
<div class="paragraph">
<p>&#8201;&#8212;&#8201;Ще одна невеличка порада,&#8201;&#8212;&#8201;хутко промовив Драко, поки Квірел плентався до
свого столу,&#8201;&#8212;&#8201;зараз кожен слизеринець цікавиться тобою, тому якщо ти залицяєшся
до нас, а я думаю це так, то вчини щось, що сигналізуватиме про дружбу зі
Слизерином. <em>Якомога швидше</em>, наприклад сьогодні чи завтра.</p>
</div>
<div class="paragraph">
<p>&#8201;&#8212;&#8201;Того, що Северус і надалі нараховуватиме Слизерину додаткові очки недостатньо?
Гаррі не бачив причини, щоб не приписати собі цю заслугу.</p>
</div>
<div class="paragraph">
<p>Очі Драко блиснули усвідомленням і він швидко промовив:</p>
</div>
<div class="paragraph">
<p>&#8201;&#8212;&#8201;Це не те, повір мені. Це має бути щось очевидне. Штовхни об стіну ту
бруднокровку Ґрейнджер, твою суперницю, чи щось таке. Тоді всі в Слизерині
зрозуміють, що це означає&#8230;&#8203;</p>
</div>
<div class="paragraph">
<p>&#8201;&#8212;&#8201;Так <em>не личить</em> чинити  рейвенкловцю, Драко! Якщо ти маєш штовхати
когось об стіну, це означає, що тобі <em>бракує</em> мізків для перемоги правильним
способом, і всі в Рейвенклові <em>знають це</em>.</p>
</div>
<div class="paragraph">
<p>Екран на парті Гаррі заблимав, чим викликав певну ностальгію за телевізорами та
моніторами комп’ютерів.</p>
</div>
<div class="paragraph">
<p>&#8201;&#8212;&#8201;Кхи-кхи,&#8201;&#8212;&#8201;професор Квірел з екрану звертався наче персонально до Гаррі.&#8201;&#8212;&#8201;Будь ласка, сядьте на свої місця.</p>
</div>
<hr>
<div class="paragraph">
<p>Діти розсілися по місцях і втупилися або в екрани-ретранслятори, або безпосередньо
на велику білу мармурову сцену, що на ній стояв професор Квірел. Він спирався на
свій стіл, що стояв на невисокому помості з темнішого мармуру.</p>
</div>
<div class="paragraph">
<p>&#8201;&#8212;&#8201;Сьогодні,&#8201;&#8212;&#8201;мовив професор Квірел,&#8201;&#8212;&#8201;я планував був навчити вас вашому
першому захисному закляттю, маленькому щиту, попереднику сучасного &#8220;Протеґо&#8221;.
Але, в світлі останніх подій, я змінив план сьогоднішнього уроку.</p>
</div>
<div class="paragraph">
<p>Погляд професора Квірела шукав когось між рядів сидінь. Гаррі здригнувся на своєму місці
за останньою партою. Він мав передчуття, що знає, кого зараз викличуть.</p>
</div>
<div class="paragraph">
<p>&#8201;&#8212;&#8201;Драко зі Шляхетного і Найдавнішого Роду Мелфоїв,&#8201;&#8212;&#8201;сказав професор Квірел.</p>
</div>
<div class="paragraph">
<p>Фух.</p>
</div>
<div class="paragraph">
<p>&#8201;&#8212;&#8201;Так, професоре?&#8201;&#8212;&#8201;відповів Драко.</p>
</div>
<div class="paragraph">
<p>Його підсилений голос наче долунав з екрану-ретранслятора на парті Гаррі, що показував
також його обличчя, коли той говорив. Згодом на екран повернулося зображення професора
Квірела, що продовжував:</p>
</div>
<div class="paragraph">
<p>&#8201;&#8212;&#8201;Чи прагнете ви стати наступним Темним Лордом?</p>
</div>
<div class="paragraph">
<p>&#8201;&#8212;&#8201;Яке дивне питання, професоре,&#8201;&#8212;&#8201;відповів Драко.&#8201;&#8212;&#8201;Я маю на увазі, який дурень
зізнається в такому?</p>
</div>
<div class="paragraph">
<p>Декілька учнів засміялись, але далеко не всі.</p>
</div>
<div class="paragraph">
<p>&#8201;&#8212;&#8201;Саме так,&#8201;&#8212;&#8201;сказав професор Квірел.&#8201;&#8212;&#8201;Отже немає причини питати про це решту.
Та мене анітрохи не здивує, якщо хоча б один чи двоє з моїх учнів затаїли прагнення
стати наступним Темним лордом. Врешті-решт, <em>я</em> бажав ним стати, коли був юним
слизеринцем.</p>
</div>
<div class="paragraph">
<p>Цього разу сміялася значно більша кількість учнів.</p>
</div>
<div class="paragraph">
<p>&#8201;&#8212;&#8201;Зрештою, <em>це є</em> гуртожитком амбітних людей,&#8201;&#8212;&#8201;з посмішкою додав професор
Квірел.&#8201;&#8212;&#8201;Лише пізніше я усвідомив, що бойова магія подобається мені значно більше,
і моїм справжнім бажанням було стати могутнім бойовим магом та колись навчати в
Гоґвортсі. В будь-якому випадку, коли мені було тринадцять, я перечитав всі книжки
з історичного розділу бібліотеки Гоґвортсу й ретельно вивчив життя та долю попередніх
темних лордів, а потім склав список всіх тих помилок, яких <em>я</em> ніколи не припущуся,
коли <em>я</em> стану темним лордом.</p>
</div>
<div class="paragraph">
<p>Гаррі не втримався і хихикнув.</p>
</div>
<div class="paragraph">
<p>&#8201;&#8212;&#8201;Так, містере Поттер, дуже захопливо. Отже, містере Поттер, спробуйте здогадатись,
яка помилка була першою в списку?</p>
</div>
<div class="paragraph">
<p><em>Чудово.</em></p>
</div>
<div class="paragraph">
<p>&#8201;&#8212;&#8201;Е-е&#8230;&#8203; Ніколи не використовувати заплутаний спосіб для перемоги над ворогом,
коли можна просто Абракадабрнути його?</p>
</div>
<div class="paragraph">
<p>&#8201;&#8212;&#8201;Правильний <em>термін</em>, містере Поттер, <em>Авада Кедавра</em>,&#8201;&#8212;&#8201;голос професора
Квірела чомусь став більш різким,&#8201;&#8212;&#8201;та ні, цього <em>не було</em> в списку який
я зробив коли мені було тринадцять. Чи не буде ваша ласка здогадатися ще раз?</p>
</div>
<div class="paragraph">
<p>&#8201;&#8212;&#8201;Е-ем&#8230;&#8203; ніколи не вихвалятись своїм злим планом панування перед іншими?</p>
</div>
<div class="paragraph">
<p>Професор Квірел засміявся.</p>
</div>
<div class="paragraph">
<p>&#8201;&#8212;&#8201;О, <em>це</em> був пункт номер два мого списку. Містере Поттер, невже ми читали
одні й ті самі книжки?</p>
</div>
<div class="paragraph">
<p>Клас наповнився трохи знервованим сміхом. Гаррі зціпив зуби та промовчав.
Запереченнями він нічого не досягне.</p>
</div>
<div class="paragraph">
<p>&#8201;&#8212;&#8201;Проте ні. <em>Першим</em> пунктом списку було: &#8220;Я ніколи не провокуватиму сильних,
небезпечних противників&#8221;. Історія світу була б зовсім іншою, якби Морнеліт
Фальконсбейн чи Гітлер усвідомлювали цю просту істину. Тепер, містере Поттер,
<em>якщо</em>, наголошую, <em>якщо</em> раптом ви затаїли амбіції подібні до тих, що були
в мене в шкільні роки, то, сподіваюся, ви не плануєте стати <em>дурним</em> темним лордом.</p>
</div>
<div class="paragraph">
<p>&#8201;&#8212;&#8201;Професоре Квірел,&#8201;&#8212;&#8201;процідив Гаррі крізь зуби,&#8201;&#8212;&#8201;я&#8201;&#8212;&#8201;рейвенкловець,
і моя мета&#8201;&#8212;&#8201;не бути дурним. Крапка. Я знаю, що сьогодні скоїв дурницю. Та це
не було проявом <em>Темряви</em>! <em>Не я</em> завдав першого удару в цій бійці!</p>
</div>
<div class="paragraph">
<p>&#8201;&#8212;&#8201;Ви дурень, містере Поттер. Та у вашому віці я був таким самим. Тому я
передбачив вашу відповідь і змінив план сьогоднішнього уроку. Містере
Ґреґорі Ґойл, чи не буде ваша ласка вийти вперед?</p>
</div>
<div class="paragraph">
<p>Від здивування в класі запала тиша. Такого Гаррі не очікував.</p>
</div>
<div class="paragraph">
<p>Судячи з виразу обличчя, містер Ґойл цього також не очікував. Виглядаючи
невпевнено та схвильовано, він вибрався на мармурову платформу та наблизився до
підвищення.</p>
</div>
<div class="paragraph">
<p>Професор Квірел перестав спиратися на стіл та вирівнявся. Він раптово почав виглядати
сильнішим, а його руки стиснулися в кулаки. Він став у стійку, що, безсумнівно,
була з якогось бойового мистецтва.</p>
</div>
<div class="paragraph">
<p>Коли Гаррі побачив, що відбувається, і зрозумів, чому викликали містера Ґойла, у нього
поширшали очі.</p>
</div>
<div class="paragraph">
<p>&#8201;&#8212;&#8201;Більшість чарівників,&#8201;&#8212;&#8201;почав професор Квірел,&#8201;&#8212;&#8201;не переймаються тим, що маґли
називають бойовими мистецтвами. Хіба паличка не сильніша за кулак? Таке ставлення&#8201;&#8212;&#8201;ідіотизм. Палички тримають в кулаках. Якщо ви хочете стати видатним бойовим магом,
ви <em>мусите</em> навчитися бойових мистецтв до рівня, що вразив би навіть маґла.
Зараз я продемонструю життєво необхідну техніку, якої я навчився в <em>додзьо</em>&#8201;&#8212;&#8201;маґлівській школі бойових мистецтв, про яку я розкажу трохи згодом. А зараз&#8230;&#8203;</p>
</div>
<div class="paragraph">
<p>Професор Квірел зробив кілька кроків уперед, досі в стійці, наступаючи на містера Ґойла.</p>
</div>
<div class="paragraph">
<p>&#8201;&#8212;&#8201;Містере Ґойл, я попрошу вас атакувати мене.</p>
</div>
<div class="paragraph">
<p>&#8201;&#8212;&#8201;Професоре Квірел,&#8201;&#8212;&#8201;сказав містер Ґойл голосом, що тепер був так само підсилений,
як і голос професора Квірела,&#8201;&#8212;&#8201;скажіть, будь ласка, який рівень&#8230;&#8203;</p>
</div>
<div class="paragraph">
<p>&#8201;&#8212;&#8201;Шостий <em>дан</em>. Не постраждаєте ані ви, ані я. Якщо побачите шанс&#8201;&#8212;&#8201;будь ласка,
скористайтеся ним.</p>
</div>
<div class="paragraph">
<p>Містер Ґойл з полегшенням кивнув.</p>
</div>
<div class="paragraph">
<p>&#8201;&#8212;&#8201;Зауважте, містер Ґойл побоявся атакувати когось, хто не володіє бойовими
мистецтвами на достатньому рівні, з побоювань, що хтось з нас постраждає.
Поведінка містера Ґойла абсолютно правильна, і за неї він отримує три бали Квірела.
А тепер&#8201;&#8212;&#8201;бій!</p>
</div>
<div class="paragraph">
<p>Хлопець різко кинувся вперед, атакуючи руками, професор заблокував кожен удар.
Відступаючи, наче в танці, Квірел вдарив ногою, яку заблокував Ґойл, та, з розвороту,
широко замахнувшись, спробував збити професора з ніг власним ударом ноги. Професор
Квірел перестрибнув, і все відбувалося надто швидко, щоб Гаррі міг усвідомити,
що взагалі коїться, і тоді Ґойл опинився на спині, щосили штовхнувши ногами вгору, а
Квірел <em>полетів над підлогою,</em> після чого приземлився об неї плечем та перекотився.</p>
</div>
<div class="paragraph">
<p>&#8201;&#8212;&#8201;Стоп!&#8201;&#8212;&#8201;закричав професор Квірел з підлоги, в його голосі чулися нотки паніки.&#8201;&#8212;&#8201;Ви перемогли!</p>
</div>
<div class="paragraph">
<p>Містер Ґойл підвівся так стрімко, що захитався, ледь не перечепившись та впавши від
скасування імпульсу його стрімголової атаки на професора Квірела. На його лиці читався
цілковитий шок.</p>
</div>
<div class="paragraph">
<p>Професор Квірел вигнувся у спині та стрибнув на ноги дивним пружнім рухом без
допомоги рук.</p>
</div>
<div class="paragraph">
<p>В класі запанувала тиша. Породжена загальною, цілковитою розгубленістю тиша.</p>
</div>
<div class="paragraph">
<p>&#8201;&#8212;&#8201;Містере Ґойл,&#8201;&#8212;&#8201;сказав професор Квірел,&#8201;&#8212;&#8201;яку життєво необхідну техніку
я щойно продемонстрував?</p>
</div>
<div class="paragraph">
<p>&#8201;&#8212;&#8201;Як правильно падати, коли хтось кидає вас,&#8201;&#8212;&#8201;відповів містер Ґойл.&#8201;&#8212;&#8201;Це один
з найперших уроків, що ти вивчаєш коли&#8230;&#8203;</p>
</div>
<div class="paragraph">
<p>&#8201;&#8212;&#8201;І її також,&#8201;&#8212;&#8201;сказав професор Квірел.</p>
</div>
<div class="paragraph">
<p>Знову настала коротка тиша.</p>
</div>
<div class="paragraph">
<p>&#8201;&#8212;&#8201;Життєво необхідна техніка, що я продемонстрував&#8201;&#8212;&#8201;як програвати. Ви
можете йти, містере Ґойл, дякую.</p>
</div>
<div class="paragraph">
<p>Містер Ґойл зійшов з платформи, виглядаючи доволі збентеженим. Гаррі почувався
так само.</p>
</div>
<div class="paragraph">
<p>Професор повернувся до свого столу та знову сперся на нього.</p>
</div>
<div class="paragraph">
<p>&#8201;&#8212;&#8201;Інколи, ми забуваємо самісінькі основи, бо минуло надто багато часу відколи ми
вивчили їх. Я усвідомив, що зробив те ж саме з навчальним планом. Не можна вчити
студентів кидати, доки не навчиш їх падати. І я не можу вчити вас перемагати,
доки ви не зрозумієте як програвати.</p>
</div>
<div class="paragraph">
<p>Лице професора Квірела стало жорсткішим, і Гаррі здалося, що він побачив біль,
смуток в очах професора.</p>
</div>
<div class="paragraph">
<p>&#8201;&#8212;&#8201;Я навчився програвати в <em>додзьо</em> в Азії, що, як всі маґли знають, є місцем де
живуть всі хороші майстри бойових мистецтв. Це <em>додзьо</em> навчало стилю, що серед
бойових магів мав репутацію такого, що добре поєднувався з магічними дуелями.
Майстер того <em>додзьо</em>&#8201;&#8212;&#8201;старий чоловік за мірками маґлів&#8201;&#8212;&#8201;був найвидатнішим
вчителем цього стилю з тоді живих. Звісно, він навіть гадки не мав, що магія існує.
Я спробував потрапити на навчання туди, і зі всіх претендентів я став одним з небагатьох
учнів того року, кого прийняли. Можливо, мала місце деяка крихта особливого впливу.</p>
</div>
<div class="paragraph">
<p>В класі подекуди засміялися. Гаррі не розділяв цього сміху. Це було зовсім не правильно.</p>
</div>
<div class="paragraph">
<p>&#8201;&#8212;&#8201;Хай там як, під час одного з моїх перших поєдинків, коли мене побили в особливо
принизливий спосіб, я втратив над собою контроль, та атакував мого спаринг-партнера&#8230;&#8203;</p>
</div>
<div class="paragraph">
<p><em>Яйкс</em>.</p>
</div>
<div class="paragraph">
<p>&#8201;&#8212;&#8201;&#8230;&#8203;на щастя кулаками, а не магією. Майстер, на диво, не вигнав мене одразу ж
на місці. Він сказав мені, що в моєму темпераменті є вада. Він пояснив її мені,
і я знав, що він правий. Після чого він сказав, що я навчуся програвати.</p>
</div>
<div class="paragraph">
<p>Обличчя професора Квірела не видавало емоцій.</p>
</div>
<div class="paragraph">
<p>&#8201;&#8212;&#8201;Згідно його строгого наказу, всі учні <em>додзьо</em> вишикувалися. Один за одним,
вони підходили до мене. Я мав <em>не захищатися</em>. Лише просити пощади. Один
за одним, вони давали мені ляпаса, били мене, чи штовхали мене на землю. Дехто навіть
плював на мене. Вони лаяли мене жахливими словами їхньою мовою. І кожному я
повинен був казати: &#8220;Я програв!&#8221;, та інші схожі речі, як то: &#8220;Молю вас, перестаньте!&#8221;
і &#8220;Я визнаю, що ви кращі за мене!&#8221;</p>
</div>
<div class="paragraph">
<p>Гаррі намагався це уявити, і йому не вдавалося. Просто немислимо, щоб щось
подібне могло статися з поважним професором Квірелом.</p>
</div>
<div class="paragraph">
<p>&#8201;&#8212;&#8201;Я був генієм Бойової Магії вже тоді. За допомогою самої лише безпаличкової
магії я міг повбивати всіх в тому <em>додзьо.</em> Але я цього не зробив. Я навчився
програвати. Навіть сьогодні цей спогад є одним з найнеприємніших в моєму житті. Коли
я покинув <em>додзьо</em> вісім місяців потому&#8201;&#8212;&#8201;цього часу навіть близько не було
достатньо, проте більшого я тоді не міг собі дозволити&#8201;&#8212;&#8201;Майстер сказав мені, що
надіється, що я зрозумів, чому це було потрібним. Я відповів, що це було одним з
найцінніших уроків коли-небудь вивчених мною, що було й залишається правдою.</p>
</div>
<div class="paragraph">
<p>Обличчя професора Квірела набуло гіркого виразу.</p>
</div>
<div class="paragraph">
<p>&#8201;&#8212;&#8201;Ви, мабуть, гадаєте, де ж саме це дивовижне <em>додзьо</em>, і чи можете ви там
повчитися. Не можете. Бо невдовзі інший спраглий до знань учень навідався до того
схованого місця, до тієї далекої гори. Той-Кого-Не-Можна-Називати.</p>
</div>
<div class="paragraph">
<p>Гаррі почув, як багато хто одночасно глибоко вдихнув. Гаррі відчув нудоту
в шлунку. Він знав, що зараз буде.</p>
</div>
<div class="paragraph">
<p>&#8201;&#8212;&#8201;Темний Лорд прийшов до тієї школи відкрито, без маскування, палаючі червоні очі
та все таке. Учні спробували перегородити йому шлях, та він просто роз&#8217;явився крізь
них. Їх охопив жах, та вони були дисциплінованими, і Майстер вийшов уперед. Темний
Лорд почав вимагати&#8201;&#8212;&#8201;не просити, а вимагати&#8201;&#8212;&#8201;щоб його навчили.</p>
</div>
<div class="paragraph">
<p>Обличчя професора Квірела було дуже напруженим.</p>
</div>
<div class="paragraph">
<p>&#8201;&#8212;&#8201;Можливо, Майстер прочитав забагато книжок, що обманюють, кажучи, що справжній
майстер бойових мистецтв може перемогти навіть демонів. Хай з якої причини, але
Майстер відмовився. Темний Лорд запитав чому він не може стати учнем, і Майстер
відповів, що в нього недостатньо терпіння,&#8201;&#8212;&#8201;саме тоді Темний Лорд вирвав йому язика.</p>
</div>
<div class="paragraph">
<p>Всі колективно скрикнули.</p>
</div>
<div class="paragraph">
<p>&#8201;&#8212;&#8201;Ви можете здогадатися, що сталося потім. Учні спробували навалитися на Темного
Лорда й попадали, оглушені там де стояли. І тоді&#8230;&#8203;</p>
</div>
<div class="paragraph">
<p>Професор Квірел затнувся на мить, після чого продовжив.</p>
</div>
<div class="paragraph">
<p>&#8201;&#8212;&#8201;Існує непрощенне закляття, &#8220;Круціатус&#8221;, що спричиняє нестерпний біль. Якщо
Круціатус застосовувати довше, ніж кілька хвилин, це призводить до незворотної
втрати розуму. Одного за одним, по черзі, Темний Лорд звів з розуму учнів Майстра
за допомогою &#8220;Круціатуса&#8221;, після чого убив їх смертельним закляттям. Увесь цей
час Майстер був змушений спостерігати. Коли всі його учні загинули в цей спосіб,
Майстра спіткала та ж доля. Я дізнався це від єдиного учня, що вижив, кого Темний
Лорд залишив в живих, щоб він розказав цю історію, і хто був моїм другом&#8230;&#8203;</p>
</div>
<div class="paragraph">
<p>Професор Квірел відвернувся від них, а коли він повернувся назад миттю потому, то
знову виглядав спокійним та зібраним.</p>
</div>
<div class="paragraph">
<p>&#8201;&#8212;&#8201;Темні Чаклуни не вміють тримати себе під контролем,&#8201;&#8212;&#8201;тихо сказав професор
Квірел.&#8201;&#8212;&#8201;Це майже універсальний недолік їхнього виду, і всі, хто змушені часто
з ними боротися, швидко вчаться покладатися на нього. Зрозумійте, що Темний Лорд
<em>не переміг</em> того дня. Його метою було навчитися бойових мистецтв, та він
пішов без жодного уроку. Темний Лорд був дурним в своєму бажанні, щоб цю історію
переказували. Вона показує не його силу, а, радше, слабкість, яку можна використати.</p>
</div>
<div class="paragraph">
<p>Погляд професора Квірела сфокусувався на одному учневі.</p>
</div>
<div class="paragraph">
<p>&#8201;&#8212;&#8201;Гаррі Поттер,&#8201;&#8212;&#8201;сказав професор Квірел.</p>
</div>
<div class="paragraph">
<p>&#8201;&#8212;&#8201;Так,&#8201;&#8212;&#8201;відповів Гаррі хрипким голосом.</p>
</div>
<div class="paragraph">
<p>&#8201;&#8212;&#8201;Скажіть <em>точно,</em> що саме ви зробили неправильно сьогодні, містере Поттер?</p>
</div>
<div class="paragraph">
<p>Гаррі почувався, наче його зараз знудить.</p>
</div>
<div class="paragraph">
<p>&#8201;&#8212;&#8201;Я втратив над собою контроль.</p>
</div>
<div class="paragraph">
<p>&#8201;&#8212;&#8201;Це <em>не точно,</em>&#8201;&#8212;&#8201;відповів професор Квірел.&#8201;&#8212;&#8201;Я поясню докладніше.
Існує багато тварин, що мають так звані змагання з домінування. Вони зіштовхуються
рогами у спробі збити противника з ніг, а не випустити йому кишки. Вони б&#8217;ються
лапами із втягнутими кігтями. Але чому із втягнутими кігтями? Звісно ж, якби вони
застосували кігті, то в них був би значно більший шанс на перемогу? Але знову ж таки,
їхній суперник також може застосувати кігті, і тоді замість визначення переможця
та переможеного в змаганні з домінування, обоє можуть серйозно постраждати.</p>
</div>
<div class="paragraph">
<p>Видавалося, професор Квірел дивився на Гаррі прямісінько з екрана ретранслятора.</p>
</div>
<div class="paragraph">
<p>&#8201;&#8212;&#8201;Насправді ви продемонстрували сьогодні, містере Поттер, що на противагу
тваринам, що тримають кігті втягнутими та погоджуються з результатами, ви не
знаєте як програти змагання з домінування. Коли <em>професор Гоґвортсу</em> кинув вам
виклик, ви не відступили. Коли здавалося, що ви можете програти, ви, незважаючи на
небезпеку, випустили кігті. Ви <em>загострили</em> конфлікт, після чого загострили його
<em>знову.</em> Все почалося з ляпаса вам зі сторони професора Снейпа, що, очевидно, домінує
над вами. Замість того, щоб програти, ви дали ляпаса у відповідь і втратили десять
очок Рейвенклову. Незабаром ви вже говорили про те, щоб покинути Гоґвортс. Той факт,
що ви загострили конфлікт ще далі в якомусь невідомому напрямку, і навіть в результаті
перемогли, не змінює того факту, що ви, містере Поттер,&#8201;&#8212;&#8201;ідіот.</p>
</div>
<div class="paragraph">
<p>&#8201;&#8212;&#8201;Я розумію,&#8201;&#8212;&#8201;сказав Гаррі. У нього пересохло в горлі. Це <em>було</em> точно.
<em>Страх як</em> точно. Тепер, коли професор Квірел це сказав, Гаррі, оглядаючись в
минуле, бачив, що це був <em>надзвичайно</em> точний опис того, що відбулося. Коли
чиясь модель тебе настільки хороша, ти починаєш замислюватися, чи не праві вони
щодо інших речей, як то готовності вбити.</p>
</div>
<div class="paragraph">
<p>&#8201;&#8212;&#8201;<em>Наступного</em> разу, містере Поттер, коли ви виберете загострення конфлікту
замість поразки, ви можете втратити <em>всі</em> ставки, що ви поставили на кін.
Я не знаю, якими вони у вас були сьогодні, але можу здогадатися, що вони були
значно, значно вищими за десять очок гуртожитку.</p>
</div>
<div class="paragraph">
<p>Як, наприклад, доля чаклунської Британії. Ось чим він ризикував.</p>
</div>
<div class="paragraph">
<p>&#8201;&#8212;&#8201;Ви заперечите, що намагалися допомогти всьому Гоґвортсу, значно важливіша
мета, що достойна великих ризиків. Це <em>брехня</em>. Якби ви&#8230;&#8203;</p>
</div>
<div class="paragraph">
<p>&#8201;&#8212;&#8201;Я би витримав ляпас, почекав, і вибрав найвдаліший момент для своїх дій,&#8201;&#8212;&#8201;сказав
Гаррі хрипким голосом.&#8201;&#8212;&#8201;Але це означало б <em>програти</em>. Дозволити йому домінувати
наді мною. Це було тим, чого Темний Лорд не зміг зробити з Майстром в якого він
хотів повчитися.</p>
</div>
<div class="paragraph">
<p>Професор Квірел кивнув.</p>
</div>
<div class="paragraph">
<p>&#8201;&#8212;&#8201;Бачу, ви досконало все зрозуміли, а отже, містере Поттер, сьогодні ви навчитеся
програвати.</p>
</div>
<div class="paragraph">
<p>&#8201;&#8212;&#8201;Я&#8230;&#8203;</p>
</div>
<div class="paragraph">
<p>&#8201;&#8212;&#8201;Я не почую ваших заперечень, містере Поттер. Очевидно, що вам це як потрібно,
так і що ви достатньо сильні, щоб через це пройти. Запевняю вас, що ваш досвід не
буде настільки жорстким, наскільки був мій, хоча ви, можливо, і запам&#8217;ятаєте це
як найжахливіші п&#8217;ятнадцять хвилин вашого молодого життя.</p>
</div>
<div class="paragraph">
<p>Гаррі ковтнув слину.</p>
</div>
<div class="paragraph">
<p>&#8201;&#8212;&#8201;Професоре Квірел,&#8201;&#8212;&#8201;тихо сказав він,&#8201;&#8212;&#8201;можна зробити це іншим разом?</p>
</div>
<div class="paragraph">
<p>&#8201;&#8212;&#8201;Ні,&#8201;&#8212;&#8201;відповів професор Квірел.&#8201;&#8212;&#8201;Ви вчитеся в Гоґвортсі лише п&#8217;ять днів,
і ось що вже встигло трапитися. Сьогодні п&#8217;ятниця. Наш <em>наступний</em> урок захисту
в середу. Субота, неділя, понеділок, вівторок, середа&#8230;&#8203; Ні, в нас <em>нема</em> часу
зволікати.</p>
</div>
<div class="paragraph">
<p>Кілька учнів захихикали на це, але небагато.</p>
</div>
<div class="paragraph">
<p>&#8201;&#8212;&#8201;Вважайте це наказом від вашого професора, містере Поттер. Я повинен повідомити
вас, що в іншому випадку, я не вчитиму вас жодних атакувальних заклять, інакше я
дізнаюся, що ви серйозно завдали комусь шкоди, чи навіть вбили когось. На жаль,
мені сказали, що ваші пальці вже достатньо могутня зброя. Ніколи не клацайте пальцями
на цьому уроці.</p>
</div>
<div class="paragraph">
<p>Більше хихикання, цього разу доволі нервового.</p>
</div>
<div class="paragraph">
<p>Гаррі відчув, що він ось-ось заплаче.</p>
</div>
<div class="paragraph">
<p>&#8201;&#8212;&#8201;Професоре Квірел, якщо ви зробите щось на зразок того, про що ви розказували,
це мене розізлить, а я волів би не злитися сьогодні знову&#8230;&#8203;</p>
</div>
<div class="paragraph">
<p>&#8201;&#8212;&#8201;Ідея в тому, щоб <em>не уникати</em> злості,&#8201;&#8212;&#8201;сказав професор Квірел, його
обличчя виглядало похмуро.&#8201;&#8212;&#8201;Злість природна. Ви повинні навчитися програвати
навіть коли ви злі. Чи, принаймні, <em>вдавати</em> що ви програли, щоб мати
змогу <em>запланувати</em> вашу помсту. Як я сьогодні зробив з містером Ґойлом.
Хіба, звісно, хтось з вас вважає, що він <em>справді</em> кращий&#8230;&#8203;</p>
</div>
<div class="paragraph">
<p>&#8201;&#8212;&#8201;Не кращий!&#8201;&#8212;&#8201;дещо несамовито закричав містер Ґойл зі свого місця.&#8201;&#8212;&#8201;Я знаю,
що ви програли не насправді! Будь ласка, не плануйте жодних помст!</p>
</div>
<div class="paragraph">
<p>Гаррі почувався ніби його зараз знудить. Професор Квірел не знав про його таємничу
темну сторону.</p>
</div>
<div class="paragraph">
<p>&#8201;&#8212;&#8201;Професоре, нам справді потрібно поговорити про це після уроку&#8230;&#8203;</p>
</div>
<div class="paragraph">
<p>&#8201;&#8212;&#8201;Поговоримо,&#8201;&#8212;&#8201;пообіцяв професор Квірел.&#8201;&#8212;&#8201;Після того, як ви навчитеся
програвати,&#8201;&#8212;&#8201;сказав він з серйозним лицем.&#8201;&#8212;&#8201;Гадаю, і так зрозуміло, що я виключу
все, що може поранити вас, чи бодай спричинити серйозний біль. Біль буде від
того, що ви програватимете замість того, щоб давати здачі та загострювати конфлікт аж
доки не переможете.</p>
</div>
<div class="paragraph">
<p>Гаррі уривчасто, панічно дихав. Він був більш наляканим ніж коли залишав клас настійок.</p>
</div>
<div class="paragraph">
<p>&#8201;&#8212;&#8201;Професоре Квірел,&#8201;&#8212;&#8201;спромігся сказати Гаррі,&#8201;&#8212;&#8201;я не хочу, щоб вас за це звільнили&#8230;&#8203;</p>
</div>
<div class="paragraph">
<p>&#8201;&#8212;&#8201;Не звільнять,&#8201;&#8212;&#8201;відповів професор Квірел,&#8201;&#8212;&#8201;якщо <em>ви</em> скажете їм опісля,
що це було потрібно. Вірю, ви так і зробите,&#8201;&#8212;&#8201;на мить голос професора Квірела
став дуже сухим.&#8201;&#8212;&#8201;Повірте, вони дозволяли й гірші речі в своїх коридорах. Цей
випадок буде особливим лише тим, що він відбудеться в класі.</p>
</div>
<div class="paragraph">
<p>&#8201;&#8212;&#8201;Професоре Квірел,&#8201;&#8212;&#8201;прошепотів Гаррі, хоча він думав, що його голос досі
відтворюється по всьому класі,&#8201;&#8212;&#8201;ви справді вірите, що якщо я цього не зроблю,
то можу поранити когось?</p>
</div>
<div class="paragraph">
<p>&#8201;&#8212;&#8201;Так,&#8201;&#8212;&#8201;просто відповів професор Квірел.</p>
</div>
<div class="paragraph">
<p>&#8201;&#8212;&#8201;Тоді,&#8201;&#8212;&#8201;Гаррі відчув нудоту,&#8201;&#8212;&#8201;я зроблю це.</p>
</div>
<div class="paragraph">
<p>Професор Квірел обернуся до слизеринців.</p>
</div>
<div class="paragraph">
<p>&#8201;&#8212;&#8201;Отже&#8230;&#8203; З цілковитого схвалення вашого викладача, та у спосіб, що Снейп не може
бути звинувачений за ваші вчинки&#8230;&#8203; чи бажає хтось з вас показати своє домінування
над Хлопчиком-Що-Вижив? Поштовхати його, кинути на підлогу, послухати, як він просить
про пощади?</p>
</div>
<div class="paragraph">
<p>П&#8217;ять рук злетіло вгору.</p>
</div>
<div class="paragraph">
<p>&#8201;&#8212;&#8201;Всі, хто підняв руки&#8201;&#8212;&#8201;ви безпробудні ідіоти. Яку частину <em>вдавання</em>
програшу ви не зрозуміли? Якщо Гаррі Поттер справді стане наступним темним
лордом, то після закінчення школи він вистежить та уб&#8217;є вас.</p>
</div>
<div class="paragraph">
<p>П&#8217;ять рук стрімко повернулися до столів.</p>
</div>
<div class="paragraph">
<p>&#8201;&#8212;&#8201;Я такого не зроблю&#8230;&#8203;&#8201;&#8212;&#8201;доволі тихо сказав Гаррі.&#8201;&#8212;&#8201;Присягаюся ніколи не
вдаватися до помсти тим, хто допоможе мені навчитися програвати. Професоре Квірел&#8230;&#8203;
<em>Будь ласка,</em> чи не могли б ви&#8230;&#8203; <em>припинити</em> робити таке?</p>
</div>
<div class="paragraph">
<p>Професор Квірел зітхнув.</p>
</div>
<div class="paragraph">
<p>&#8201;&#8212;&#8201;Мені <em>справді</em> шкода, містере Поттер. Я розумію, що вам це видається
вкрай надокучливим, маєте ви намір стати темним лордом чи ні. Але ці діти
<em>також</em> мали навчитися важливого життєвого уроку. Чи буде прийнятним, якщо
я нагороджу вас балом Квірела як вибачення?</p>
</div>
<div class="paragraph">
<p>&#8201;&#8212;&#8201;Двох вистачить,&#8201;&#8212;&#8201;сказав Гаррі.</p>
</div>
<div class="paragraph">
<p>З несподіванки, в класі трохи розсміялися, що розрядило частину напруги.</p>
</div>
<div class="paragraph">
<p>&#8201;&#8212;&#8201;Готово,&#8201;&#8212;&#8201;сказав професор Квірел.</p>
</div>
<div class="paragraph">
<p>&#8201;&#8212;&#8201;А коли я закінчу школу, я збираюся вистежити вас та <em>залоскотати.</em></p>
</div>
<div class="paragraph">
<p>Більше сміху, хоча професор Квірел не усміхнувся.</p>
</div>
<div class="paragraph">
<p>Гаррі почувався наче він бореться з анакондою, намагаючись змусити розмову йти
тим вузьким шляхом, що, врешті, переконає людей, що він не темний лорд&#8230;&#8203;
<em>Чому</em> професор Квірел настільки підозріло ставиться до нього?</p>
</div>
<div class="paragraph">
<p>&#8201;&#8212;&#8201;Професоре,&#8201;&#8212;&#8201;сказав непідсилений голос Драко.&#8201;&#8212;&#8201;Моїм прагненням також не є
стати дурним темним лордом.</p>
</div>
<div class="paragraph">
<p>В класі запала шокована тиша.</p>
</div>
<div class="paragraph">
<p><em>Ти не маєш цього робити!</em> Майже випалив уголос Гаррі, але вчасно стримався.
Драко може не хотіти, щоб хтось дізнався, що він робить це через дружбу з Гаррі&#8230;&#8203;
Чи з бажання видаватися дружнім&#8230;&#8203;</p>
</div>
<div class="paragraph">
<p>Називати <em>це</em> &#8220;бажанням видатися дружнім&#8221; змусило Гаррі почуватися
низьким та підлим. Якщо Драко намагався вразити його&#8201;&#8212;&#8201;йому це цілковито
вдалося.</p>
</div>
<div class="paragraph">
<p>Професор Квірел похмуро розглядав Драко.</p>
</div>
<div class="paragraph">
<p>&#8201;&#8212;&#8201;<em>Ви</em> хвилюєтеся, що не зможете вдати поразку, містере Мелфой? Що цей
недолік, що властивий містерові Поттеру, також властивий і вам? <em>Я вірю,</em>
що ваш батько навчив вас кращого&#8230;&#8203;</p>
</div>
<div class="paragraph">
<p>&#8201;&#8212;&#8201;Коли це стосується балачок&#8201;&#8212;&#8201;мабуть,&#8201;&#8212;&#8201;сказав Драко, тепер вже з екрану
ретранслятора.&#8201;&#8212;&#8201;Але не тоді, коли мене штовхають та кидають на підлогу. Я хочу
бути настільки ж сильним як ви, професоре Квірел.</p>
</div>
<div class="paragraph">
<p>Брови професора Квірела піднялися вгору й там і залишилися.</p>
</div>
<div class="paragraph">
<p>&#8201;&#8212;&#8201;Боюся, містере Мелфой,&#8201;&#8212;&#8201;сказав він по деякому часі,&#8201;&#8212;&#8201;що приготування, які
я здійснив для містера Поттера, що включають деяких старших слизеринців, яким
<em>вкінці</em> скажуть, наскільки дурними вони були, не підійдуть для вас. Але ось моя
компетентна думка: ви вже дуже сильні. Якщо я довідаюся, що ви не змогли себе правильно
повести, як не зміг цього зробити сьогодні містер Поттер, я проведу всі необхідні
приготування, та вибачуся як перед вами, так і перед тими, кому ви зашкодили.
Але мені не доведеться такого робити, гадаю.</p>
</div>
<div class="paragraph">
<p>&#8201;&#8212;&#8201;Я розумію, професоре,&#8201;&#8212;&#8201;сказав Драко.</p>
</div>
<div class="paragraph">
<p>Професор Квірел огледів клас.</p>
</div>
<div class="paragraph">
<p>&#8201;&#8212;&#8201;Чи бажає хтось ще стати сильним?</p>
</div>
<div class="paragraph">
<p>Деякі учні нервово роззиралися довкола. Дехто, здалося Гаррі з заднього ряду, виглядав
ніби відкривав рота, але нічого не сказав. Врешті-решт ніхто не озвався.</p>
</div>
<div class="paragraph">
<p>&#8201;&#8212;&#8201;Драко Мелфой буде одним з генералів армій вашого року, варто лише йому захотіти
тратити свій час на ці факультативні заняття. А тепер, містере Поттер, будь ласка,
вийдіть уперед.</p>
</div>
<hr>
<div class="paragraph">
<p><em>Так</em>, сказав професор Квірел, <em>це має відбутися перед всіма, перед вашими друзями,
тому що саме там Снейп кинув вам виклик, і саме там ви повинні навчитися програвати.</em></p>
</div>
<div class="paragraph">
<p>Першокласники спостерігали, серед магічно вимушеної тиші, та з проханнями від
Гаррі та професора Квірела не втручатися. Герміона відвернулася, проте вона
нічого не сказала, як і не обдарувала його бодай скілечки змістовним поглядом, можливо
тому, що вона була на настійках разом з ним.</p>
</div>
<div class="paragraph">
<p>Гаррі стояв на звичайній м&#8217;якій блакитній маті, яку можна було знайти в маґлівських
додзьо. Професор Квірел розстелив їх на підлозі для митей, коли Гаррі штовхатимуть
на підлогу.</p>
</div>
<div class="paragraph">
<p>Гаррі лякало те, що він міг наробити. Якщо професор Квірел був правим стосовно
його готовності вбити&#8230;&#8203;</p>
</div>
<div class="paragraph">
<p>Паличка Гаррі лежала на столі професора Квірела не тому, що Гаррі знав якісь
закляття, що могли захистити його, а тому, що інакше (думав Гаррі) він може
спробувати запхати її комусь в око. Там же ж лежав і його капшучок, в якому
тепер лежав його захищений, та досі потенційно ламкий часоворот.</p>
</div>
<div class="paragraph">
<p>Гаррі благав професора Квірела, щоб той трансфігурував йому боксерські рукавички
та закріпив їх йому на руках. Професор Квірел мовчки обдарував його розуміючим
поглядом і відмовився.</p>
</div>
<div class="paragraph">
<p><em>Я не чіпатиму їхніх очей, я не чіпатиму їхніх очей, я не чіпатиму їхніх очей,
це буде кінцем мого життя в Гоґвортсі, мене заарештують,</em> повторював
собі Гаррі, намагаючись вбити цю думку собі в мозок, в надії, що вона досі
буде там, якщо його готовність вбити візьме гору.</p>
</div>
<div class="paragraph">
<p>Професор Квірел повернувся в супроводі тринадцяти старших слизеринців різного
віку. Гаррі впізнав одного з них&#8201;&#8212;&#8201;це в нього він поцілив пирогом. Двоє інших з
тієї ж сутички теж були тут. Того, що казав зупинитися, і що їм не варто цього
робити, не було.</p>
</div>
<div class="paragraph">
<p>&#8201;&#8212;&#8201;Наголошую,&#8201;&#8212;&#8201;дуже строго сказав професор Квірел.&#8201;&#8212;&#8201;Поттер <em>не повинен</em>
постраждати жодним серйозним чином. Будь-які <em>випадковості</em> будуть
розцінені як навмисні. Вам зрозуміло?</p>
</div>
<div class="paragraph">
<p>Старші слизеринці кивнули, вишкірившись.</p>
</div>
<div class="paragraph">
<p>&#8201;&#8212;&#8201;Тоді, будь ласка, покажіть Гаррі Поттеру де раки зимують.</p>
</div>
<div class="paragraph">
<p>Професор Квірел сказав це з незвичною посмішкою, яку зрозуміли лише першокласники.</p>
</div>
<div class="paragraph">
<p>З якоїсь загальної згоди, ціль пирога був спереду групи.</p>
</div>
<div class="paragraph">
<p>&#8201;&#8212;&#8201;Поттере,&#8201;&#8212;&#8201;сказав професор Квірел,&#8201;&#8212;&#8201;познайомся з містером Перегрином Дериком.
Він кращий за тебе, і зараз він тобі це покаже.</p>
</div>
<div class="paragraph">
<p>Дерик покрокував уперед і мозок Гаррі закричав в різнобій, він мусить не втекти,
він мусить не дати здачі&#8230;&#8203;</p>
</div>
<div class="paragraph">
<p>Дерик зупинився на відстані витягнутої руки від Гаррі.</p>
</div>
<div class="paragraph">
<p>Гаррі ще не розізлився,&#8201;&#8212;&#8201;лише злякався. А це означало, що йому довелося дивитися
на підлітка, що був на півметра вищим за нього, мав явно виражені м&#8217;язи,
волосяний покрив обличчя, та оскал страшенного очікування.</p>
</div>
<div class="paragraph">
<p>&#8201;&#8212;&#8201;Попроси його не робити тобі боляче,&#8201;&#8212;&#8201;сказав професор Квірел.&#8201;&#8212;&#8201;Можливо,
якщо він побачить, що ти достатньо нікчемний, то вирішить, що ти нудний, і піде
геть.</p>
</div>
<div class="paragraph">
<p>Старші слизеринці розсміялися.</p>
</div>
<div class="paragraph">
<p>&#8201;&#8212;&#8201;Будь ласка,&#8201;&#8212;&#8201;сказав Гаррі тремтячим голосом,&#8201;&#8212;&#8201;не, роби, мені, боляче&#8230;&#8203;</p>
</div>
<div class="paragraph">
<p>&#8201;&#8212;&#8201;Це звучало не дуже щиро,&#8201;&#8212;&#8201;сказав професор Квірел.</p>
</div>
<div class="paragraph">
<p>Посмішка Дерика поширшала. Незграбний бовдур виглядав дуже зверхньо і&#8230;&#8203;</p>
</div>
<div class="paragraph">
<p>&#8230;&#8203;Температура крові Гаррі падала&#8230;&#8203;</p>
</div>
<div class="paragraph">
<p>&#8201;&#8212;&#8201;Будь ласка, не роби мені боляче,&#8201;&#8212;&#8201;знову спробував Гаррі.</p>
</div>
<div class="paragraph">
<p>Професор Квірел похитав головою.</p>
</div>
<div class="paragraph">
<p>&#8201;&#8212;&#8201;Як, Мерлінова борода, тобі вдалося сказати це як образу, Поттере? Існує лише одна
відповідь, що ти можеш очікувати від містера Дерика.</p>
</div>
<div class="paragraph">
<p>Дерик навмисно пішов уперед і наштовхнувся на Гаррі.</p>
</div>
<div class="paragraph">
<p>Гаррі, ледь не впавши, зробив кілька кроків назад, та, ще до того як зміг стриматися,
з наміром вирівнявся.</p>
</div>
<div class="paragraph">
<p>&#8201;&#8212;&#8201;Погано,&#8201;&#8212;&#8201;сказав професор Квірел,&#8201;&#8212;&#8201;погано, погано, погано.</p>
</div>
<div class="paragraph">
<p>&#8201;&#8212;&#8201;Ти штовхнув мене, Поттере,&#8201;&#8212;&#8201;сказав Дерик.&#8201;&#8212;&#8201;Проси вибачення.</p>
</div>
<div class="paragraph">
<p>&#8201;&#8212;&#8201;Пробач!</p>
</div>
<div class="paragraph">
<p>&#8201;&#8212;&#8201;Ти <em>не звучиш</em> ніби тобі жаль,&#8201;&#8212;&#8201;сказав Дерик.</p>
</div>
<div class="paragraph">
<p>Очі Гаррі поширшали від обурення, йому таки <em>вдалося</em> сказати це благально&#8230;&#8203;</p>
</div>
<div class="paragraph">
<p>Дерик штовхнув його, сильно, і Гаррі впав на мату, на руки та коліна.</p>
</div>
<div class="paragraph">
<p>Синя тканина, видавалося, майоріла в Гаррі перед очима, зовсім поруч.</p>
</div>
<div class="paragraph">
<p>Він починав сумніватися в справжніх мотивах професора Квірела щодо цього так
званого <em>уроку.</em></p>
</div>
<div class="paragraph">
<p>Нога стала на сідницю Гаррі, і через мить його сильно штовхнуло в бік, перекинувши
його на спину.</p>
</div>
<div class="paragraph">
<p>Дерик розсміявся.</p>
</div>
<div class="paragraph">
<p>&#8201;&#8212;&#8201;А це <em>весело.</em></p>
</div>
<div class="paragraph">
<p>Все, що йому потрібно було зробити, це сказати, що урок закінчено, і повідомити
про все це директора. І це буде кінцем цього <em>Професора Захисту,</em> та його
нещасливого перебування в Гоґвортсі, і&#8230;&#8203; професорка Макґонеґел буде зла
через це, але&#8230;&#8203;</p>
</div>
<div class="paragraph">
<p>(Обличчя професорки Макґонеґел промайнуло перед його очима, вона не виглядала злою,
лише сумною&#8230;&#8203;)</p>
</div>
<div class="paragraph">
<p>&#8201;&#8212;&#8201;Тепер скажи йому, що він кращий за тебе, Поттере,&#8201;&#8212;&#8201;сказав професор Квірел.</p>
</div>
<div class="paragraph">
<p>&#8201;&#8212;&#8201;Ти, кращий, за, мене.</p>
</div>
<div class="paragraph">
<p>Гаррі почав підніматися, але Дерик поставив ногу йому на груди та штовхнув його
назад на мату.</p>
</div>
<div class="paragraph">
<p>Світ почав ставати прозорим наче кришталь. Лінії дій та їхніх наслідків розтягнулися
перед ним як на долоні. Цей дурень не очікуватиме, що він дасть здачі, швидкий удар
в пах виведе його з ладу достатньо довго для&#8230;&#8203;</p>
</div>
<div class="paragraph">
<p>&#8201;&#8212;&#8201;Спробуй знову,&#8201;&#8212;&#8201;сказав професор Квірел, і раптовим різким рухом, Гаррі
перекотився, стрімко піднявся на ноги, і повернувся до його справжнього ворога,
професора захисту&#8230;&#8203;</p>
</div>
<div class="paragraph">
<p>Професор Квірел сказав:</p>
</div>
<div class="paragraph">
<p>&#8201;&#8212;&#8201;В тебе нема терпіння.</p>
</div>
<div class="paragraph">
<p>Гаррі завагався. Його мозок, що прекрасно володів песимізмом, намалював картину
мудрого старця, з уст якого текла кров, після того, як Гаррі вирвав його язик&#8230;&#8203;</p>
</div>
<div class="paragraph">
<p>Миттю потому, Дерик знову штовхнув Гаррі на мату, після чого сів на нього, вибивши
з Гаррі весь дух.</p>
</div>
<div class="paragraph">
<p>&#8201;&#8212;&#8201;Перестань!&#8201;&#8212;&#8201;закричав Гаррі.&#8201;&#8212;&#8201;Будь ласка, перестань!</p>
</div>
<div class="paragraph">
<p>&#8201;&#8212;&#8201;Краще,&#8201;&#8212;&#8201;сказав професор Квірел.&#8201;&#8212;&#8201;Це навіть звучало щиро.</p>
</div>
<div class="paragraph">
<p><em>Так і було.</em> Це було жахливо й мерзенно: він просив справді щиро. Гаррі дуже швидко
дихав, його переповнювали страх та крижана злість&#8230;&#8203;</p>
</div>
<div class="paragraph">
<p>&#8201;&#8212;&#8201;Програй,&#8201;&#8212;&#8201;сказав професор Квірел.</p>
</div>
<div class="paragraph">
<p>&#8201;&#8212;&#8201;Я, програв,&#8201;&#8212;&#8201;витиснув з себе Гаррі.</p>
</div>
<div class="paragraph">
<p>&#8201;&#8212;&#8201;Мені подобається,&#8201;&#8212;&#8201;сказав Дерик сидячи на Гаррі.&#8201;&#8212;&#8201;Програй ще трохи.</p>
</div>
<hr>
<div class="paragraph">
<p>Руки штовхнули Гаррі, відправивши його спотикаючись через коло старших слизеринців
в інші руки, що штовхнули його знову. Намагання не плакати вже давно залишилися позаду,
зараз Гаррі просто намагався не впасти.</p>
</div>
<div class="paragraph">
<p>&#8201;&#8212;&#8201;Що ти, Поттере?&#8201;&#8212;&#8201;сказав Дерик.</p>
</div>
<div class="paragraph">
<p>&#8201;&#8212;&#8201;Я, н-невдаха, я програв, я здаюся, ви перемогли, ви к-кращі, ніж я, будь ласка,
перестаньте&#8230;&#8203;</p>
</div>
<div class="paragraph">
<p>Гаррі перечепився через ногу й зіштовхнувся з підлогою, він вже не був у змозі
пом&#8217;якшити падіння руками. Думки покинули його на мить, після чого він знову
спробував підвестися на ноги&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Досить!</em>&#8201;&#8212;&#8201;сказав голос професора Квірела, що звучав достатньо гостро
щоб різати залізо.&#8201;&#8212;&#8201;Відійдіть від містера Поттера.</p>
</div>
<div class="paragraph">
<p>Гаррі побачив здивовані вирази на їхніх обличчях. Прохолода в його крові, що поступово
напливала та згасала, усміхнулася в холодному задоволенні.</p>
</div>
<div class="paragraph">
<p>Після чого Гаррі звалився на мату.</p>
</div>
<div class="paragraph">
<p>Професор Квірел говорив. Було чутно зойки від старших слизеринців.</p>
</div>
<div class="paragraph">
<p>&#8201;&#8212;&#8201;І, гадаю, спадкоємець Мелфоїв також хоче вам дещо пояснити,&#8201;&#8212;&#8201;закінчив
професор Квірел.</p>
</div>
<div class="paragraph">
<p>Голос Драко почав говорити. Його голос звучав майже так само різко як і професора
Квірела, і набув такого ж темпу як коли він імітував голос батька. Він казав про
такі речі як &#8220;могли наразити на небезпеку весь Слизерин&#8221; і &#8220;хтозна скільки
союзників в самій лише школі&#8221; і &#8220;повна відсутність усвідомлення, не те що хитрощів&#8221;
і &#8220;тупі розбишаки, які ні на що окрім лакеїв не згодяться&#8221;. Щось в задній частині
мозку Гаррі, попри все що він знав, назначило Драко союзником.</p>
</div>
<div class="paragraph">
<p>У Гаррі все боліло, мабуть отримав синці. Йому було холодно, його розум надмірно виснажений.
Він спробував подумати про пісню Фоукса, але без фенікса поруч, він не міг згадати
мелодії, а коли спробував уявити її, то не зміг думати ні про що окрім цвірінчання
пташок.</p>
</div>
<div class="paragraph">
<p>Тоді Драко перестав говорити, і професор Квірел сказав слизеринцям, що вони вільні.
Гаррі розплющив очі, і з труднощами спробував сісти.</p>
</div>
<div class="paragraph">
<p>&#8201;&#8212;&#8201;Почекайте,&#8201;&#8212;&#8201;спромігся сказати Гаррі,&#8201;&#8212;&#8201;є дещо, що я хочу, сказати, їм&#8230;&#8203;</p>
</div>
<div class="paragraph">
<p>&#8201;&#8212;&#8201;Почекайте містера Поттера,&#8201;&#8212;&#8201;холодно сказав професор Квірел слизеринцям,
що йшли до виходу.</p>
</div>
<div class="paragraph">
<p>Гаррі захитався піднявшись на ноги. Він дуже старанно намагався не дивитися
в напрямку однокласників. Він не хотів бачити, як вони зараз на нього дивляться.
Він не хотів бачити жаль в їхніх очах.</p>
</div>
<div class="paragraph">
<p>Тому, натомість, Гаррі подивився на старших слизеринців, що, видавалося, досі
перебували в стані шоку. Вони витріщалися на нього, їхні обличчя повні жаху.</p>
</div>
<div class="paragraph">
<p>Його темна сторона, коли вона була за кермом, трималася за уявляння цієї
миті, і продовжувала вдавати програш.</p>
</div>
<div class="paragraph">
<p>Гаррі почав:</p>
</div>
<div class="paragraph">
<p>&#8201;&#8212;&#8201;Ніхто не&#8230;&#8203;</p>
</div>
<div class="paragraph">
<p>&#8201;&#8212;&#8201;Зупиніться,&#8201;&#8212;&#8201;сказав професор Квірел.&#8201;&#8212;&#8201;Якщо це те, що я думаю, то, будь ласка,
дочекайтеся поки вони підуть. Вони дізнаються про це згодом. В кожного свої уроки
щоб їх засвоїти, містере Поттер.</p>
</div>
<div class="paragraph">
<p>&#8201;&#8212;&#8201;Гаразд,&#8201;&#8212;&#8201;сказав Гаррі.</p>
</div>
<div class="paragraph">
<p>&#8201;&#8212;&#8201;Ви. Йдіть.</p>
</div>
<div class="paragraph">
<p>Старші слизеринці втекли, і за ними зачинилися двері.</p>
</div>
<div class="paragraph">
<p>&#8201;&#8212;&#8201;Ніхто не повинен мститися їм,&#8201;&#8212;&#8201;хрипко сказав Гаррі.&#8201;&#8212;&#8201;Це прохання до всіх,
хто вважає себе моїм другом. Я мав засвоїти свій урок, вони допомогли мені цього
досягти, вони також мали засвоїти свій, кінець. Якщо ви розказуватимете цю історію,
будь ласка, не забудьте розказати і цю частину.</p>
</div>
<div class="paragraph">
<p>Гаррі обернувся і подивився на професора Квірела.</p>
</div>
<div class="paragraph">
<p>&#8201;&#8212;&#8201;Ви програли,&#8201;&#8212;&#8201;сказав професор Квірел, його голос вперше за весь час звучав
лагідно. Це здавалося дивним, коли звучало від нього, так, наче його голос
взагалі не мав би бути здатен на це.</p>
</div>
<div class="paragraph">
<p>Гаррі <em>справді</em> програв. Були миті, коли холодна злість повністю щезала,
на її місце приходив страх, і під час таких митей він благав старших слизеринців
і він справді не прикидався.</p>
</div>
<div class="paragraph">
<p>&#8201;&#8212;&#8201;Ви досі живі?&#8201;&#8212;&#8201;сказав професор Квірел з тією ж дивною лагідністю.</p>
</div>
<div class="paragraph">
<p>Гаррі спромігся кивнути.</p>
</div>
<div class="paragraph">
<p>&#8201;&#8212;&#8201;Не всі програші такі,&#8201;&#8212;&#8201;сказав професор Квірел.&#8201;&#8212;&#8201;Існують компроміси й узгоджені
капітуляції. Існують інші способи умиротворити негідників. Існує ціле мистецтво
маніпулювання іншими за допомогою домінування над вами. Але спершу&#8201;&#8212;&#8201;програші мають
бути <em>обдуманими.</em> Ви запам&#8217;ятаєте як ви програли?</p>
</div>
<div class="paragraph">
<p>&#8201;&#8212;&#8201;Так.</p>
</div>
<div class="paragraph">
<p>&#8201;&#8212;&#8201;Чи зможете ви програвати?</p>
</div>
<div class="paragraph">
<p>&#8201;&#8212;&#8201;Я&#8230;&#8203; думаю так&#8230;&#8203;</p>
</div>
<div class="paragraph">
<p>&#8201;&#8212;&#8201;Я теж так думаю,&#8201;&#8212;&#8201;професор Квірел вклонився так низько, що його волосся
майже торкнулося підлоги.&#8201;&#8212;&#8201;Мої вітання, Гаррі Поттер, ви перемогли.</p>
</div>
<div class="paragraph">
<p>Не було одного джерела, нікого, хто почав би першим, овації почалися одночасно,
наче вкрай потужний удар грому.</p>
</div>
<div class="paragraph">
<p>На обличчі Гаррі застиг шок, він не зміг його стримати. Він ризикнув глянути
на своїх однокласників, і побачив на їхніх обличчях не жаль, а захоплення.
Овації лунали від Рейвенклову, і Ґрифіндору, і Гафелпафу, і навіть Слизерину, мабуть
тому, що Драко Мелфой також аплодував. Деякі учні підвелися зі стільців, а половина
Ґрифіндору залізла на столи.</p>
</div>
<div class="paragraph">
<p>Гаррі стояв, хитаючись, і дозволяючи їхній повазі омивати його, почуваючись
сильнішим, і, мабуть, навіть трохи зціленим.</p>
</div>
<div class="paragraph">
<p>Професор Квірел чекав поки овації вщухнуть. Це зайняло трохи часу.</p>
</div>
<div class="paragraph">
<p>&#8201;&#8212;&#8201;Здивовані, містере Поттер?&#8201;&#8212;&#8201;запитав професор Квірел, його голос звучав по
доброму з насмішкою.&#8201;&#8212;&#8201;Щойно ви дізналися, що справжній світ <em>не завжди</em> діє
так, як ваші кошмари. Так, якби ви були бідолашним, нікому невідомим хлопчиком, якого
кривдять, то після всього вони мабуть поважали б вас менше, жаліли вас навіть
коли втішали б вас зі своїх гордих гнізд. <em>Це є</em> людською натурою, на жаль. Але
<em>вас</em> вони вже знають як сильну особу. І вони бачили, як ви кинули виклик страху,
і продовжили це робити, хоча ви й могли піти в будь-яку мить. Невже ви почали зневажати
<em>мене</em>, коли я сказав, що навмисно терпів як на мене плювали?</p>
</div>
<div class="paragraph">
<p>Гаррі відчув пекуче відчуття в горлі й відчайдушно опанував себе. Він не довіряв
цій дивовижній повазі настільки, щоб знову розплакатися перед нею.</p>
</div>
<div class="paragraph">
<p>&#8201;&#8212;&#8201;Ваше <em>надзвичайне</em> досягнення на моєму уроці заслуговує надзвичайної
винагороди, містере Поттер. Будь ласка, прийміть її разом з моїми компліментами
від імені мого гуртожитку, і запам&#8217;ятайте від нині й надалі&#8201;&#8212;&#8201;не всі слизеринці
однакові. Є слизеринці, але є й слизеринці,&#8201;&#8212;&#8201;професор Квірел широко усміхався
коли сказав це.&#8201;&#8212;&#8201;П&#8217;ятдесят одне очко Рейвенклову.</p>
</div>
<div class="paragraph">
<p>На мить запала шокована тиша, після чого рейвенкловці вибухнули криками, свистом,
і радісними підбадьорюваннями.</p>
</div>
<div class="paragraph">
<p>(І в ту ж мить Гаррі відчув, що щось <em>неправильно</em> з цим усім, професорка
Макґонеґел була права, <em>повинні</em> бути наслідки, повинна була бути ціна,
яку треба заплатити, не можна просто повернути все, як було, ось так&#8230;&#8203;)</p>
</div>
<div class="paragraph">
<p>Але Гаррі побачив радісні обличчя рейвенкловців, і зрозумів, що він просто не зможе
сказати &#8220;ні&#8221;.</p>
</div>
<div class="paragraph">
<p>Його мозок зробив пропозицію. Це була хороша пропозиція. Гаррі не міг навіть повірити,
що його мозок досі може тримати його стоячи, не те що генерувати хороші пропозиції.</p>
</div>
<div class="paragraph">
<p>&#8201;&#8212;&#8201;Професоре Квірел,&#8201;&#8212;&#8201;сказав Гаррі якомога чіткіше, враховуючи пекуче
горло.&#8201;&#8212;&#8201;Ви є всім, чим слизеринець має бути, і, гадаю, ви є тим, що Салазар
Слизерин мав на умі, коли допомагав засновувати Гоґвортс. Дякую вам і вашому гуртожитку,&#8201;&#8212;&#8201;Драко ледь помітно кивав, і повільно повертав палець, <em>продовжуй</em>,&#8201;&#8212;&#8201;я вважаю,
це заслуговує на три ура для Слизерину. Ану, хто зі мною?&#8201;&#8212;&#8201;Гаррі зробив паузу.&#8201;&#8212;&#8201;<em>Ура!</em>&#8201;&#8212;&#8201;лише кілька людей спромоглися приєднатися до першої спроби.&#8201;&#8212;&#8201;<em>Ура!</em>&#8201;&#8212;&#8201;цього разу більшість Рейвенклову.&#8201;&#8212;&#8201;<em>Ура!</em>&#8201;&#8212;&#8201;це вже був майже весь Рейвенклов,
окремі Гафелпафці, і приблизно чверть Ґрифіндору.</p>
</div>
<div class="paragraph">
<p>Драко швидко й ненадовго показав великий палець вгору.</p>
</div>
<div class="paragraph">
<p>В більшості слизеринців на обличчі застиг неймовірний шок. Кілька задумливо
витріщалися на професора Квірела. Блейз Забіні дивився на Гаррі з оцінюючим,
заінтригованим виразом обличчя.</p>
</div>
<div class="paragraph">
<p>Професор Квірел вклонився.</p>
</div>
<div class="paragraph">
<p>&#8201;&#8212;&#8201;<em>Дякую</em>, Гаррі Поттер,&#8201;&#8212;&#8201;сказав він досі широко усміхаючись. Він повернуся
до класу.&#8201;&#8212;&#8201;Тепер, вірте чи ні, в нас ще залишилося півгодини уроку, і цього
достатньо, щоб познайомити вас із закляттям простого щита. Містер Поттер, звісно,
покине нас, і отримає свій чесно заслужений відпочинок.</p>
</div>
<div class="paragraph">
<p>&#8201;&#8212;&#8201;Я можу&#8230;&#8203;</p>
</div>
<div class="paragraph">
<p>&#8201;&#8212;&#8201;Ідіот,&#8201;&#8212;&#8201;м&#8217;яко сказав професор Квірел. Клас вже сміявся.&#8201;&#8212;&#8201;Ваші однокласники
можуть навчити вас після уроку, або я можу особисто зайнятися з вами репетиторством,
якщо це того потребуватиме. Але <em>зараз</em> ви підете в треті двері ліворуч позаду
помосту, там ви знайдете ліжко, набір вкрай смачних закусок, і деяку дуже легку
для читання літературу з Гоґвортської бібліотеки. Вам не можна брати зі собою ще щось,
особливо ваші підручники. Тепер йдіть.</p>
</div>
<div class="paragraph">
<p>Гаррі пішов.</p>
</div>
</div>
</div>
</div>

<div id="nav-bottom">
<div id="help-with-errors">Помітили помилку? Допоможіть &#8212; виділіть її й натисніть на кнопку &#8220;Помилка?&#8221;. Дякуємо :)</div>
<form action="/go.php" method="GET" id="nav-form-top" target="_top"><div class="nav-prev"><a href="/018.html" title="Розділ 18. Ієрархії домінування" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html">Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html">Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html">Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html">Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html">Розділ 15. Сумлінність</option><option value="/016.html">Розділ 16. Творче мислення</option><option value="/017.html">Розділ 17. У пошуках гіпотези</option><option value="/018.html">Розділ 18. Ієрархії домінування</option><option value="/019.html" selected>Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/020.html" title="Розділ 20. Теорема Баєса" accesskey="n" target="_top">Наступний &raquo;</a></div></form>
</div>
</div>

<div>
<div>
<div style="display:none" id="dialog-message"></div>
<div style="display:none" id="dialog-form" title="Повідомити про помилку">
  <p class="validateTips">Всі поля необовʼязкові.</p>

  <form>
      <input type="hidden" name="fulltext" id="fulltext" value="">
      <input type="hidden" name="translation" id="translation" value="">
      <input type="hidden" name="page" id="page" value="019">
      <table width="100%">
      <tr>
          <td colspan="2"><label for="problem">Що не так:</label></td>
      </tr>
      <tr>
          <td width="100%" colspan="2">
              <textarea rows="3" style="width: 100%" name="problem" id="problem" class="text ui-widget-content ui-corner-all"></textarea>
          </td>
      </tr>
      <tr>
        <td><label for="email">Поштова скринька:</label></td>
        <td><input type="text" name="email" id="email" value="" class="text ui-widget-content ui-corner-all"></td>
      </tr>
      <tr>
        <td><label for="name">Імʼя:</label></td>
        <td><input type="text" name="name" id="name" value="" class="text ui-widget-content ui-corner-all"></td>
      </tr>
      <tr>
        <td><label for="remember">Запамʼятати</label></td>
        <td><input type="checkbox" name="remember" id="remember" value="1" class="ui-widget-content"></td>
      </tr>
      </table>

      <!-- Allow form submission with keyboard without duplicating the dialog button -->
      <input type="submit" tabindex="-1" style="position:absolute; top:-1000px">
  </form>
</div>
<button id="report_error_button">Помилка?</button>
<script src="./google-analytics.js" type="text/javascript"></script>
</div>
</div>
</div>
<div id="footer">
<div id="footer-text">
Востаннє оновлено 2017-04-26 13:14:46 EEST
</div>
</div>
</body>
</html>