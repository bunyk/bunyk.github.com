<!DOCTYPE html>
<html lang="uk">
<head>
<meta charset="UTF-8">
<!--[if IE]><meta http-equiv="X-UA-Compatible" content="IE=edge"><![endif]-->
<meta name="viewport" content="width=device-width, initial-scale=1.0">
<meta name="generator" content="Asciidoctor 1.5.5">
<title>Розділ 8. Позитивна упередженість</title>
<link rel="stylesheet" href="./hpimr.css">
<!-- html here goes to header of each document -->

<!-- Add to homescreen for Safari on iOS -->
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="apple-mobile-web-app-title" content="ГПіМР">
<link rel="apple-touch-icon" href="/HP_-_Harry_Potter_wordmark.svg.png" />

<link rel="manifest" href="manifest.json" />

<meta name="mobile-web-app-capable" content="yes">
<meta name="application-name" content="ГПіМР">
<link rel="icon" sizes="192x192" href="/HP_-_Harry_Potter_wordmark.svg.png" />

<!-- Tile icon for Win8 -->
<meta name="msapplication-TileImage" content="/HP_-_Harry_Potter_wordmark.svg.png" />
</head>
<body class="article">
<div id="header">
</div>
<div id="content">
<script src="./script.js" type="text/javascript"></script>
<link rel="stylesheet" href="./jquery-ui.css">
<div id="access">
<div class="menu-main-menu-container"><ul id="menu-main-menu" class="menu"><li id="menu-item-53" class="menu-item menu-item-type-custom menu-item-object-custom menu-item-home menu-item-53"><a href="/">Зміст</a></li>
<li id="menu-item-101" class="menu-item menu-item-type-taxonomy menu-item-object-category menu-item-101"><a href="http://hpmor.com/">Оригінал англійською</a></li>
<li id="menu-item-83" class="menu-item menu-item-type-post_type menu-item-object-page menu-item-83"><a href="http://github.com/hpimr/hpimr">github</a></li>
<li id="menu-item-48" class="menu-item menu-item-type-post_type menu-item-object-page menu-item-48"><a href="/help.html">Як долучитися</a></li>
<li id="menu-item-48" class="menu-item menu-item-type-post_type menu-item-object-page menu-item-49"><a href="https://www.facebook.com/groups/212447182535471/">Фейсбук</a></li>
</ul></div>
</div>
<div id="invertable">
<div id="nav-top"><form action="/go.php" method="GET" id="nav-form-top" target="_top"><div class="nav-prev"><a href="/007.html" title="Розділ 7. Взаємний обмін" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html">Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html" selected>Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html">Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html">Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html">Розділ 15. Сумлінність</option><option value="/016.html">Розділ 16. Творче мислення</option><option value="/017.html">Розділ 17. У пошуках гіпотези</option><option value="/018.html">Розділ 18. Ієрархії домінування</option><option value="/019.html">Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/009.html" title="Розділ 9. Назву приховано, частина I" accesskey="n" target="_top">Наступний &raquo;</a></div></form></div>
<div id="storycontent">
<div class="sect1">
<h2 id="_Розділ_8_Позитивна_упередженість">Розділ 8. Позитивна упередженість</h2>
<div class="sectionbody">
<div class="paragraph">
<p>Всі ці світи належать Дж. К. Ролінґ, окрім Європи. Ніяких фанфіків на Європі.</p>
</div>
<hr>
<div class="paragraph">
<p><em>-- Дозволь попередити, що випробовувати мою винахідливість не найкраща ідея,
я б навіть сказав небезпечна. Це може зробити твоє життя значно сюрреалістичнішим.</em></p>
</div>
<hr>
<div class="paragraph">
<p>Ніхто не просив про допомогу, і це було проблемою. Вони лише вештались навкруги:
спілкуючись, смакуючи щось, чи просто дивлячись в нікуди, поки їхні батьки пліткували.
З якогось дива, ніхто не сидів за читанням книжок, через що вона теж не могла просто
сісти поруч і витягнути свою книгу. І навіть коли вона взяла ініціативу, і безцеремонно
сіла й продовжила втретє читати <em>Історію Гоґвортсу</em>, ніхто не проявив бажання
сісти поруч.</p>
</div>
<div class="paragraph">
<p>Окрім як допомагаючи іншим з їхніми домашніми завданнями, чи з чимось іншим,
вона справді не знала як ще можна знайомитись з людьми. Вона не <em>почувалась</em>
сором&#8217;язливою. Вона думала про себе як про беру-ініціативу дівчину. Але, чомусь,
якщо не було запиту на зразок &#8220;Я забув як ділити в стовпчик&#8221;, тоді було <em>дуже
незручно</em> підійти до когось і сказати&#8230;&#8203; сказати що? Вона ніколи не могла зрозуміти,
що саме. Взагалі, що за безглуздя, чому досі не існувало стандартного набору фраз
на різні випадки життя? Сам процес знайомства з новими людьми мав мало сенсу як на неї.
Чому саме <em>вона</em> повинна була брати всю відповідальність на себе, якщо в цьому
брали участь дві людини? Чому дорослі ніколи не допомагали? Як же ж вона хотіла,
щоб інша дівчина просто підійшла до неї і сказала: &#8220;Герміоно, вчитель сказав мені
дружити з тобою.&#8221;</p>
</div>
<div class="paragraph">
<p>Але варто прояснити, Герміона Ґрейнджер, що сиділа сама в перший день школи
в одному з небагатьох порожніх купе останнього вагону потягу, з дверима купе залишеними
відчиненими на випадок, якщо раптом хтось, чомусь, захоче з нею поговорити, <em>не була</em>
сумною, самотньою, нахмуреною, в депресії, у відчаї чи одержимою своїми проблемами.
Натомість, вона просто втретє, з задоволенням, перечитувала <em>Історію Гоґвортсу</em>.
І лише невиразна тінь роздратування про загальну безглуздість світу снувала в закутках
свідомості.</p>
</div>
<div class="paragraph">
<p>Пролунав звук відкривання міжвагонних дверей, після чого далі по коридору почулись кроки
і звук ковзання чогось об підлогу. Герміона відклала <em>Історію Гоґвортсу</em>, піднялась
і виглянула в коридор, на випадок, якщо комусь потрібна допомога. В коридорі вона побачила
молодого хлопця в мантії, судячи зі зросту першо- чи другокласника. З шарфом обмотаним
навкруги голови він виглядав дурнувато. На підлозі біля нього стояла невелика валіза.
Навіть коли вона подивилась на нього, він постукав у двері іншого, зачиненого купе.</p>
</div>
<div class="paragraph">
<p>&#8201;&#8212;&#8201;Вибачте, можна питання?&#8201;&#8212;&#8201;спитав він голосом, лише трішки заглушеним
шарфом.</p>
</div>
<div class="paragraph">
<p>Вона не почула, що відповіли з купе, але після того як він відчинив двері, їй здалось,
що вона почула, якщо їй звісно не причулось, що він запитав: &#8220;Чи знає хтось з присутніх
шість ароматів кварків, чи де я можу знайти першокласницю Герміону Ґрейнджер?&#8221;</p>
</div>
<div class="paragraph">
<p>Після того як хлопець зачинив двері купе, Герміона сказала:</p>
</div>
<div class="paragraph">
<p>&#8201;&#8212;&#8201;Чи можу я чимось допомогти?</p>
</div>
<div class="paragraph">
<p>Лице зі шарфом повернулось і подивилось на неї, після чого голос сказав:</p>
</div>
<div class="paragraph">
<p>&#8201;&#8212;&#8201;Ні, хіба що ти знаєш шість ароматів кварків або можеш сказати мені де я можу
знайти Герміону Ґрейнджер.</p>
</div>
<div class="paragraph">
<p>&#8201;&#8212;&#8201;Верхній, нижній, дивний, чарівний, правдивий, красивий, а навіщо вона тобі?</p>
</div>
<div class="paragraph">
<p>Важко було сказати з такої відстані, але їй здалось, що вона побачила як він широко
усміхнувся під шарфом.</p>
</div>
<div class="paragraph">
<p>&#8201;&#8212;&#8201;Аа, то це <em>ти</em> першокласниця Герміона Ґрейнджер,&#8201;&#8212;&#8201;сказав хлопчачий,
заглушений шарфом голос.&#8201;&#8212;&#8201;І дійсно, у потязі до Гоґвортсу,&#8201;&#8212;&#8201;хлопець почав йти
в напрямку її купе, його валіза поковзала за ним.&#8201;&#8212;&#8201;Формально, все, що я мав зробити,
це <em>знайти</em> тебе, але, ймовірно, я повинен поспілкуватися з тобою, чи запросити
тебе в свою групу, чи отримати від тебе магічний ключ, чи дізнатись, що Гоґвортс
був збудований на руїнах стародавнього храму чи щось в такому роді. Бот ти, чи не бот
ти&#8201;&#8212;&#8201;ось питання?</p>
</div>
<div class="paragraph">
<p>Герміона було відкрила рот щоб відповісти, але тоді не придумала жодної <em>можливої</em>
відповіді на&#8230;&#8203; те, <em>чим би це не було</em>, що вона щойно почула, поки хлопець підійшов до неї,
оглянув купе, задоволено кивнув, і сів на лавці навпроти. Його валіза прошмигнула
в купе за ним, виросла до втричі більшого розміру і влаштувалася поруч з її валізою
на диво тривожним чином.</p>
</div>
<div class="paragraph">
<p>&#8201;&#8212;&#8201;Будь ласка, сідай,&#8201;&#8212;&#8201;сказав хлопець.&#8201;&#8212;&#8201;І закрий, будь ласка, за собою двері.
Не хвилюйся, я не кусаю нікого хто не вкусив мене першим,&#8201;&#8212;&#8201;він вже почав
розмотувати шарф навкруги голови.</p>
</div>
<div class="paragraph">
<p>Натяк хлопця про те, що вона його <em>боїться</em>, змусило її руку
штовхнути двері, після чого вони з надлишковою силою грюкнулись об стіну.
Вона обернулась і побачила молоде лице з яскравими, усміхненими зеленими очима,
і зловісним темно-червоним шрамом на чолі, що десь на закутках свідомості нагадав
їй про щось, але зараз в неї були важливіші справи.</p>
</div>
<div class="paragraph">
<p>&#8201;&#8212;&#8201;Я не казала що я Герміона Ґрейнджер!</p>
</div>
<div class="paragraph">
<p>&#8201;&#8212;&#8201;<em>Я</em> не казав, що ти <em>сказала</em>, що ти Герміона Ґрейнджер, я сказав,
що ти&#8201;&#8212;&#8201;Герміона Ґрейнджер. Якщо ти запитуєш звідки я знаю, то це тому,
що я знаю все. Доброго вечора пані та панове, мене звуть Гаррі Джеймс
Поттер-Еванс-Веррес, чи можна просто&#8201;&#8212;&#8201;Гаррі Поттер. Я знаю, що <em>тобі</em> це
скоріш за все нічого не скаже&#8230;&#8203;</p>
</div>
<div class="paragraph">
<p>Мозок Герміони врешті знайшов зв&#8217;язок. Шрам на його чолі, у формі блискавки.</p>
</div>
<div class="paragraph">
<p>&#8201;&#8212;&#8201;Гаррі Поттер! Я читала про тебе в <em>Сучасній Історії Магії</em>, в <em>Розвиткові
й занепаді темних мистецтв</em> та <em>Видатних чаклунських явищах XX сторіччя</em>.</p>
</div>
<div class="paragraph">
<p>Вперше в житті вона зустріла когось з <em>книжки</em>, відчуття було доволі дивним.</p>
</div>
<div class="paragraph">
<p>Хлопець тричі кліпнув.</p>
</div>
<div class="paragraph">
<p>&#8201;&#8212;&#8201;Про мене пишуть у <em>книжках</em>? Постривай, звісно про мене пишуть у книжках&#8230;&#8203;
Що за дивна думка.</p>
</div>
<div class="paragraph">
<p>&#8201;&#8212;&#8201;Господи, невже ти не знаєш? Та якби йшлося про мене, я б усе перерила!&#8201;&#8212;&#8201;здивувалася
Герміона.</p>
</div>
<div class="paragraph">
<p>Хлопець лише сухо відповів:</p>
</div>
<div class="paragraph">
<p>&#8201;&#8212;&#8201;Міс Ґрейнджер, ще не минуло й сімдесяти двох годин відколи я відвідав Алею
Діаґон і дізнався про свою славу. Останні два дні я витратив купуючи наукові книжки.
<em>Повір мені</em>, я маю намір дізнатись все що зможу.</p>
</div>
<div class="paragraph">
<p>Хлопець завагався.</p>
</div>
<div class="paragraph">
<p>&#8201;&#8212;&#8201;А <em>що</em> в книжках кажуть про мене?</p>
</div>
<div class="paragraph">
<p>Мозок Герміони Ґрейнджер почав усе згадувати, вона не думала, що її тестуватимуть
на знання <em>цих</em> книжок, тому вона прочитала їх лише раз, але це було всього місяць
тому, відповідно, прочитане було ще свіжим у неї в голові.</p>
</div>
<div class="paragraph">
<p>&#8201;&#8212;&#8201;Ти єдиний хто пережив смертельне закляття, тому тебе називають `хлопчиком, що вижив'.
Ти народився у сім&#8217;ї Джеймса Поттера та Лілі Поттер, в дівочості Лілі Еванс, 31-го липня
1980 року. Тридцять першого жовтня 1981-го Темний Лорд, Той-Кого-Не-Можна-Називати, хоча
я й не знаю чому, напав на ваш дім. Тебе знайшли живим, з шрамом на чолі, в руїнах дому
твоїх батьків, поруч з обвугленими рештками Сам-Знаєш-Кого. Головний маг Чарверсуду
Албус Персіваль Вулфрик Браян Дамблдор відслав тебе кудись, ніхто не знав куди.
<em>Розвиток й занепад темних мистецтв</em> стверджує, що ти вижив завдяки любові твоєї
матері, і, що твій шрам містить всю магічну силу темного лорда, а кентаври бояться тебе.
Але в <em>Видатних чаклунських явищах XX сторіччя</em> немає нічого подібного, і <em>Сучасна
Історія Магії</em> попереджає, що навколо твоєї особи існує безліч теорій змов.</p>
</div>
<div class="paragraph">
<p>У хлопця відвисла щелепа.</p>
</div>
<div class="paragraph">
<p>&#8201;&#8212;&#8201;Тобі ніхто не казав почекати на Гаррі Поттера в потязі до Гоґвортсу? Чи щось таке?</p>
</div>
<div class="paragraph">
<p>&#8201;&#8212;&#8201;Ні,&#8201;&#8212;&#8201;відповіла Герміона.&#8201;&#8212;&#8201;А хто розповів тобі про <em>мене</em>?</p>
</div>
<div class="paragraph">
<p>&#8201;&#8212;&#8201;Професорка Макґонеґел, і, мені здається, я знаю чому. В тебе ейдетична пам&#8217;ять,
Герміоно?</p>
</div>
<div class="paragraph">
<p>Герміона заперечно похитала головою.</p>
</div>
<div class="paragraph">
<p>&#8201;&#8212;&#8201;На жаль, не настільки, щоб назвати її фотографічною, хоча мені завжди цього хотілось.
Я була змушена прочитати шкільні книжки п&#8217;ять разів, перш ніж змогла їх всіх запам&#8217;ятати.</p>
</div>
<div class="paragraph">
<p>&#8201;&#8212;&#8201;Та ну,&#8201;&#8212;&#8201;сказав хлопець дещо придушеним голосом.&#8201;&#8212;&#8201;Я надіюсь, ти не будеш проти,
якщо я перевірю? Не те, щоб я тобі не повірив, але, як то кажуть, &#8220;довіряй, та перевіряй&#8221;.
Нема сенсу гадати, якщо можна провести експеримент.</p>
</div>
<div class="paragraph">
<p>Герміона хитро всміхнулась. Вона обожнювала тести.</p>
</div>
<div class="paragraph">
<p>&#8201;&#8212;&#8201;Вперед.</p>
</div>
<div class="paragraph">
<p>Хлопець запхав руку в мішечок на поясі і вимовив:</p>
</div>
<div class="paragraph">
<p>&#8201;&#8212;&#8201;Магічні зілля й настійки Арсеніуса Джиґера.</p>
</div>
<div class="paragraph">
<p>Коли він витягнув руку, вона тримала книжку яку він щойно назвав.</p>
</div>
<div class="paragraph">
<p>Герміона миттєво захотіла один з таких мішечків, сильніше ніж вона коли-небудь
хотіла чогось.</p>
</div>
<div class="paragraph">
<p>Хлопець розкрив книжку десь посередині і опустив голову.</p>
</div>
<div class="paragraph">
<p>&#8201;&#8212;&#8201;Якби ви робили <em>олію гостроти</em>&#8230;&#8203;</p>
</div>
<div class="paragraph">
<p>&#8201;&#8212;&#8201;Я <em>бачу</em> цю сторінку звідси, просто щоб ти знав!</p>
</div>
<div class="paragraph">
<p>Хлопець нахилив книжку так, щоб вона не могла заглянути всередину, і перегорнув сторінки.</p>
</div>
<div class="paragraph">
<p>&#8201;&#8212;&#8201;Якби б ви варили <em>зілля павучого лазіння</em>, який інгредієнт ви б додали після
шовку акромантула?</p>
</div>
<div class="paragraph">
<p>&#8201;&#8212;&#8201;&#8220;Після додавання шовку, дочекайтесь поки зілля не стане точнісінько відтінку
безхмарного світанкового неба, вісім градусів від горизонту за вісім хвилин до
того як вершечок сонця стане видимим. Помішайте вісім разів проти годинникової
стрілки і один раз за годинниковою стрілкою, після чого додайте вісім крапель
шмарклів єдинорога.&#8221;</p>
</div>
<div class="paragraph">
<p>Хлопець різко, зі звуком тріснутої повітряної кульки, закрив книжку. Після
чого поклав її назад в мішечок, що проковтнув її з ледве чутною відрижкою.</p>
</div>
<div class="paragraph">
<p>&#8201;&#8212;&#8201;Так так так <em>так</em> так так. Я б хотів зробити вам пропозицію, міс Ґрейнджер.</p>
</div>
<div class="paragraph">
<p>&#8201;&#8212;&#8201;Пропозицію?&#8201;&#8212;&#8201;підозріло перепитала Герміона, дівчата не зобов&#8217;язані їх приймати.</p>
</div>
<div class="paragraph">
<p>В цей момент Герміона усвідомила ще одну річ, тобто, одну з речей, про хлопця,
що була дивною. Очевидно, люди що були <em>в книжках</em>, також <em>звучали</em> як
книжки, коли розмовляли. Це було неочікуваним відкриттям.</p>
</div>
<div class="paragraph">
<p>Хлопець запхав руку в мішечок і сказав:</p>
</div>
<div class="paragraph">
<p>&#8201;&#8212;&#8201;Бляшанка газованої води,&#8201;&#8212;&#8201;після чого витягнув яскраво зелений циліндр.&#8201;&#8212;&#8201;Чи
не бажаєте випити?</p>
</div>
<div class="paragraph">
<p>Герміона ввічливо прийняла шипучий напій. По правді, вона вже <em>почувалася</em> трохи
спраглою.</p>
</div>
<div class="paragraph">
<p>&#8201;&#8212;&#8201;Велике спасибі,&#8201;&#8212;&#8201;сказала Герміона і потягнула вушко для відкривання.&#8201;&#8212;&#8201;Це
і була твоя пропозиція?</p>
</div>
<div class="paragraph">
<p>Хлопець кашлянув.</p>
</div>
<div class="paragraph">
<p>&#8201;&#8212;&#8201;Ні,&#8201;&#8212;&#8201;якраз коли вона почала пити, він сказав:&#8201;&#8212;&#8201;Я б хотів щоб ви допомогли
мені заволодіти всесвітом.</p>
</div>
<div class="paragraph">
<p>Герміона закінчила пити й опустила бляшанку.</p>
</div>
<div class="paragraph">
<p>&#8201;&#8212;&#8201;Ні дякую, я не на стороні зла.</p>
</div>
<div class="paragraph">
<p>Хлопець здивовано подивився на неї, так, наче він очікував іншої відповіді.</p>
</div>
<div class="paragraph">
<p>&#8201;&#8212;&#8201;Що ж, можливо я неточно висловився. Я мав на увазі задум на зразок проекту
Френсіса Бекона, а не політичну владу. &#8220;Доки все не стане можливим&#8221; і так далі.
Я хочу провести експериментальне вивчення магічних заклять, щоб виявити закони, що лежать
в основі, зробити з магії розділ науки, об&#8217;єднати магічний і маґлівські світи,
підвищити стандарти життя для цілої планети, просунути людство на століття вперед,
розкрити секрет безсмертя, колонізувати сонячну систему, дослідити галактику, і,
що найважливіше, врешті решт розібратись, що тут в біса відбувається, бо очевидно
ж, що все це банально неможливо.</p>
</div>
<div class="paragraph">
<p>Це звучало трохи цікавіше.</p>
</div>
<div class="paragraph">
<p>&#8201;&#8212;&#8201;І?</p>
</div>
<div class="paragraph">
<p>Хлопець недовірливо подивився на неї.</p>
</div>
<div class="paragraph">
<p>&#8201;&#8212;&#8201;<em>І</em>? Хіба цього <em>недостатньо</em>?</p>
</div>
<div class="paragraph">
<p>&#8201;&#8212;&#8201;І що тобі треба від мене?&#8201;&#8212;&#8201;сказала Герміона.</p>
</div>
<div class="paragraph">
<p>&#8201;&#8212;&#8201;Я хочу щоб ти допомогла мені з дослідженнями, звісно. З твоєю енциклопедичною
пам&#8217;яттю і моїм інтелектом та раціональністю, ми втілимо Беконівський проект
у життя майже миттєво, де &#8220;майже миттєво&#8221; це скоріш за все принаймні
тридцять п&#8217;ять років.</p>
</div>
<div class="paragraph">
<p>Герміона починала сприймати Гаррі як когось надокучливого.</p>
</div>
<div class="paragraph">
<p>&#8201;&#8212;&#8201;Я не бачила, щоб ти робив щось розумне. Можливо, це я дозволю <em>тобі</em>
допомогти мені з <em>моїми</em> дослідженнями.</p>
</div>
<div class="paragraph">
<p>В купе запанувала тиша.</p>
</div>
<div class="paragraph">
<p>&#8201;&#8212;&#8201;Тобто ти пропонуєш мені продемонструвати мій інтелект, правильно?&#8201;&#8212;&#8201;запитав
хлопець після довгої паузи.</p>
</div>
<div class="paragraph">
<p>Герміона кивнула.</p>
</div>
<div class="paragraph">
<p>&#8201;&#8212;&#8201;Дозволь попередити, що випробовувати мою винахідливість не найкраща ідея,
я б навіть сказав небезпечна. Це може зробити твоє життя значно сюрреалістичнішим.</p>
</div>
<div class="paragraph">
<p>&#8201;&#8212;&#8201;Я досі не вражена,&#8201;&#8212;&#8201;сказала Герміона. Непомітно, зелений напій знову наблизився
до її губ.</p>
</div>
<div class="paragraph">
<p>&#8201;&#8212;&#8201;Що ж, можливо, наступне тебе вразить,&#8201;&#8212;&#8201;сказав Гаррі, після чого подався вперед
і уважно на неї подивився.&#8201;&#8212;&#8201;Я вже трохи поекспериментував, і дізнався, що мені не
обов&#8217;язково мати паличку. Я можу втілити в реальність все, що мені заманеться, просто
клацнувши пальцями.</p>
</div>
<div class="paragraph">
<p>Він сказав це саме коли Герміона ковтала, від чого вона ледве не похлинулася і
закашлялась, пославши рештки яскраво зеленої речовини на її на її новісіньку,
ніколи-не-вдівану мантію, у перший же день школи.</p>
</div>
<div class="paragraph">
<p>Герміона насправді закричала. Посеред закритого купе це звучало як сирена повітряної
тривоги.</p>
</div>
<div class="paragraph">
<p>&#8201;&#8212;&#8201;<em>Яй! Мій одяг!</em></p>
</div>
<div class="paragraph">
<p>&#8201;&#8212;&#8201;Без паніки!&#8201;&#8212;&#8201;сказав хлопець.&#8201;&#8212;&#8201;Я можу все виправити для тебе. Просто дивись!</p>
</div>
<div class="paragraph">
<p>Він підняв руку і клацнув пальцями.</p>
</div>
<div class="paragraph">
<p>&#8201;&#8212;&#8201;Ти&#8230;&#8203;&#8201;&#8212;&#8201;після чого вона подивилась вниз і оглянула себе.</p>
</div>
<div class="paragraph">
<p>Зелена рідина досі була там, але навіть доки вона дивилась, почала щезати і тьмяніти,
через мить все виглядало так, наче там ніколи нічого й не було.</p>
</div>
<div class="paragraph">
<p>Герміона витріщилась на хлопця, що в цей момент мав дуже самовдоволену усмішку.</p>
</div>
<div class="paragraph">
<p>Безмовна та безпаличкова магія! В <em>його</em> віці? При тому, що шкільні
книжки він отримав лише <em>три дні тому</em>?</p>
</div>
<div class="paragraph">
<p>Тоді вона згадала все, що вона була прочитала, від чого їй перехопило подих і вона
різко відсахнулась від нього подалі. <em>Вся магічна сила Темного Лорда! В його шрамі!</em></p>
</div>
<div class="paragraph">
<p>Вона швидко підвелась.</p>
</div>
<div class="paragraph">
<p>&#8201;&#8212;&#8201;Я, я, я маю сходити в туалет, будь тут, гаразд?&#8201;&#8212;&#8201;вона повинна була знайти дорослого,
вона повинна була сказати їм&#8230;&#8203;</p>
</div>
<div class="paragraph">
<p>Гарріна усмішка зав&#8217;яла.</p>
</div>
<div class="paragraph">
<p>&#8201;&#8212;&#8201;Це був просто трюк, Герміоно, вибач. Я не хотів тебе налякати.</p>
</div>
<div class="paragraph">
<p>Її рука зупинилась на дверній ручці.</p>
</div>
<div class="paragraph">
<p>&#8201;&#8212;&#8201;<em>Трюк?</em></p>
</div>
<div class="paragraph">
<p>&#8201;&#8212;&#8201;Так, ти попросила мене продемонструвати мій інтелект. Тому я зробив дещо, на перший
погляд неможливе, що завжди було хорошим способом похизуватись. <em>Насправді</em> я не можу
зробити все, що мені заманеться, просто клацнувши пальцями,&#8201;&#8212;&#8201;хлопець зробив паузу.&#8201;&#8212;&#8201;Чи, принаймні, я не <em>думаю</em>, що можу, я ніколи цього не перевіряв експериментальним
шляхом,&#8201;&#8212;&#8201;хлопець підняв руку і клацнув пальцями.&#8201;&#8212;&#8201;Ні, банан не з&#8217;явився.</p>
</div>
<div class="paragraph">
<p>Ще ніколи в житті Герміона не почувалась такою розгубленою.</p>
</div>
<div class="paragraph">
<p>Хлопець знову почав усміхатись, побачивши вираз на її обличчі.</p>
</div>
<div class="paragraph">
<p>&#8201;&#8212;&#8201;Я ж <em>попереджав</em> тебе, що випробовування моєї винахідливості може зробити твоє життя
сюрреалістичним. Пам&#8217;ятай про це наступного разу, коли я тебе про щось попереджатиму.</p>
</div>
<div class="paragraph">
<p>&#8201;&#8212;&#8201;Але, але,&#8201;&#8212;&#8201;Герміона затнулась.&#8201;&#8212;&#8201;Тоді <em>що</em> це було?</p>
</div>
<div class="paragraph">
<p>Погляд хлопця набув оцінюючих, зважуючих якостей, яких вона ніколи не бачила в
когось її віку.</p>
</div>
<div class="paragraph">
<p>&#8201;&#8212;&#8201;Ти думаєш, що маєш все, що потрібно, щоб бути науковцем з моєю допомогою чи без?
Перевірмо, як <em>ти</em> дослідиш незрозумілий феномен.</p>
</div>
<div class="paragraph">
<p>&#8201;&#8212;&#8201;Я&#8230;&#8203;</p>
</div>
<div class="paragraph">
<p>Розум Герміони на секунду опустів. Вона любила коли її тестували, але <em>такого</em>
тесту їй ще ніколи не давали. Вона шалено почала згадувати все, що вона коли-небудь
читала про те, що повинні робити науковці. Її розум швидко закрутив шестірнями, і видав
інструкцію по тому як зробити науковий проект для школи:</p>
</div>
<div class="paragraph">
<p><em>Крок 1: Сформувати гіпотезу.</em></p>
</div>
<div class="paragraph">
<p><em>Крок 2: Провести дослід щоб перевірити гіпотезу.</em></p>
</div>
<div class="paragraph">
<p><em>Крок 3: Оцінити результати.</em></p>
</div>
<div class="paragraph">
<p><em>Крок 4: Зробити плакат.</em></p>
</div>
<div class="paragraph">
<p>Першим кроком було сформувати гіпотезу. Це означало, спробуй якось пояснити
те, що щойно відбулось.</p>
</div>
<div class="paragraph">
<p>&#8201;&#8212;&#8201;Гаразд, моя гіпотеза полягає в тому, що ти зачарував мою мантію таким чином,
щоб все що на неї виливається зникало.</p>
</div>
<div class="paragraph">
<p>&#8201;&#8212;&#8201;Гаразд,&#8201;&#8212;&#8201;сказав хлопець.&#8201;&#8212;&#8201;Це твоя відповідь?</p>
</div>
<div class="paragraph">
<p>Шок потрохи проходив, і мозок Герміони починав працювати як треба.</p>
</div>
<div class="paragraph">
<p>&#8201;&#8212;&#8201;Почекай, навряд чи це правда. Я не бачила, щоб ти торкався палички, чи казав
якісь закляття, то як ти міг зачарувати мантію?</p>
</div>
<div class="paragraph">
<p>Хлопець очікував, його лице не видавало жодних емоцій.</p>
</div>
<div class="paragraph">
<p>&#8201;&#8212;&#8201;Припустимо, що всі мантії які продаються в крамниці, <em>вже</em> зачаровані для
того щоб тримати себе в чистоті, це було б для них корисними чарами. І ти дізнався
це, розливши щось <em>на себе</em> трохи раніше.</p>
</div>
<div class="paragraph">
<p>Хлопець підніс брову.</p>
</div>
<div class="paragraph">
<p>&#8201;&#8212;&#8201;То <em>це</em> твоя відповідь?</p>
</div>
<div class="paragraph">
<p>&#8201;&#8212;&#8201;Ні, я не виконала крок №2, &#8220;Провести експеримент щоб перевірити гіпотезу&#8221;.</p>
</div>
<div class="paragraph">
<p>Хлопець закрив рота, і почав усміхатись.</p>
</div>
<div class="paragraph">
<p>Герміона глянула на бляшанку з напоєм, який вона була автоматично поставила в
підставку для горнят біля вікна. Вона взяла її та заглянула всередину, оцінивши,
що бляшанка була приблизно на третину повна.</p>
</div>
<div class="paragraph">
<p>&#8201;&#8212;&#8201;Що ж,&#8201;&#8212;&#8201;сказала Герміона.&#8201;&#8212;&#8201;Я хочу провести такий експеримент: розлити напій
на свою мантію і подивитись, що станеться. Я передбачаю, що плями зникнуть. Тільки от,
якщо це <em>не спрацює</em>, моя мантія залишиться брудною, а мені цього не хотілося б.</p>
</div>
<div class="paragraph">
<p>&#8201;&#8212;&#8201;Розлий на мою,&#8201;&#8212;&#8201;сказав хлопець.&#8201;&#8212;&#8201;Тоді тобі не доведеться хвилюватись про те,
що твоя мантія може забруднитись.</p>
</div>
<div class="paragraph">
<p>&#8201;&#8212;&#8201;Але&#8230;&#8203;</p>
</div>
<div class="paragraph">
<p>Затнулась Герміона. Щось було <em>неправильно</em> з таким ходом думок, але вона не знала
як це точно пояснити.</p>
</div>
<div class="paragraph">
<p>&#8201;&#8212;&#8201;Я маю запасні мантії у валізі.</p>
</div>
<div class="paragraph">
<p>&#8201;&#8212;&#8201;Але ти не маєш де перевдягнутися,&#8201;&#8212;&#8201;запротестувала Герміона, після швидко знайшла
рішення.&#8201;&#8212;&#8201;Думаю, я могла б вийти і зачинити двері&#8230;&#8203;</p>
</div>
<div class="paragraph">
<p>&#8201;&#8212;&#8201;Також я маю де перевдягнутися у валізі.</p>
</div>
<div class="paragraph">
<p>Герміона подивилась на його валізу, яка, як вона починала підозрювати, була набагато
особливішою за її власну.</p>
</div>
<div class="paragraph">
<p>&#8201;&#8212;&#8201;Гаразд,&#8201;&#8212;&#8201;сказала Герміона.&#8201;&#8212;&#8201;Якщо ти так кажеш&#8230;&#8203;&#8201;&#8212;&#8201;після чого вона акуратно
налила трішки зеленого напою на кутик Гарріної мантії. Після чого почала спостерігати
за ним, пробуючи згадати скільки часу зайняло оригінальній речовині для того, щоб зникнути.</p>
</div>
<div class="paragraph">
<p>І тоді зелена пляма щезла!</p>
</div>
<div class="paragraph">
<p>Герміона з полегшенням видихнула, не в останню чергу від з’ясування, що вона
не має справи з магічною силою Темного Лорда.</p>
</div>
<div class="paragraph">
<p>Гаразд, крок 3 це оцінювання результатів, в цьому випадку це означало просто
перевірити, що пляма зникла. Також вона подумала, що може пропустити крок №4,
про плакат.</p>
</div>
<div class="paragraph">
<p>&#8201;&#8212;&#8201;Моя відповідь&#8201;&#8212;&#8201;мантії зачаровані тримати себе в чистоті.</p>
</div>
<div class="paragraph">
<p>&#8201;&#8212;&#8201;Не зовсім,&#8201;&#8212;&#8201;сказав хлопець.</p>
</div>
<div class="paragraph">
<p>Герміона відчула укол розчарування. Вона дуже хотіла <em>не почуватись</em> так,
хлопець не був вчителем, але все одно це був тест, і вона дала неправильну відповідь.
Кожна неправильна відповідь була для неї наче ляпас.</p>
</div>
<div class="paragraph">
<p>(Ось майже все, що вам потрібно було знати про Герміону Ґрейнджер: це ніколи її
не зупиняло, чи бодай впливало на її любов до тестів.)</p>
</div>
<div class="paragraph">
<p>&#8201;&#8212;&#8201;Найсумніше те,&#8201;&#8212;&#8201;сказав хлопець,&#8201;&#8212;&#8201;що ти, скоріш за все, зробила все, що книжка
казала зробити. Ти зробила передбачення, яке відрізнило б мантію із чарами та без,
перевірила його, і відкинула варіант із незачарованою мантією. Але якщо ти не читала
най-найкращий тип книжок, то навряд чи вони навчать тебе займатись наукою <em>правильно</em>.
Тобто, достатньо щоб <em>справді</em> отримати правильну відповідь, а не випалити ще одну
з тих публікацій, на які про які постійно жаліється тато. Дозволь пояснити, де ти помилилася.
Я не підкажу де відповідь, і дам тобі ще один шанс.</p>
</div>
<div class="paragraph">
<p>Вона вже починала обурюватись на хлопчин &#8220;ой-я-такий-розумніший&#8221; тон, в той час як він був
таким самим одинадцятирічним, як і вона. Але все це було другорядним порівняно з тим щоб
дізнатись де вона помилилась.</p>
</div>
<div class="paragraph">
<p>&#8201;&#8212;&#8201;Гаразд.</p>
</div>
<div class="paragraph">
<p>Вираз обличчя хлопця став більш напруженим.</p>
</div>
<div class="paragraph">
<p>&#8201;&#8212;&#8201;Це гра базована на відомому експерименті &#8220;завдання 2-4-6&#8221;, і ось як це працює.
Я маю <em>правило</em>, відоме лише мені, але не тобі, під яке підпадають деякі набори
з трьох чисел. 2-4-6, це один з прикладів набору чисел, які задовільняють правило.
Насправді&#8230;&#8203; дозволь мені записати правило, просто щоб ти знала, що воно фіксоване.
Я складу і віддам його тобі. Будь ласка, не підглядай, з минулого я зрозумів, що ти
вмієш читати догори дриґом.</p>
</div>
<div class="paragraph">
<p>Хлопець сказав &#8220;папір&#8221; і &#8220;механічний олівець&#8221; до свого капшучка, а вона сильно
заплющила очі поки він писав.</p>
</div>
<div class="paragraph">
<p>&#8201;&#8212;&#8201;Ось,&#8201;&#8212;&#8201;сказав хлопець, він тримав щільно складений аркуш паперу.&#8201;&#8212;&#8201;Поклади це собі
в кишеню,&#8201;&#8212;&#8201;вона так і зробила.</p>
</div>
<div class="paragraph">
<p>&#8201;&#8212;&#8201;Тепер як ця гра працює, ти кажеш мені набір із трьох чисел, а я казатиму &#8220;Так&#8221;
якщо вони задовольняють правило і &#8220;ні&#8221; якщо не задовольняють. Я&#8201;&#8212;&#8201;природа,
правило&#8201;&#8212;&#8201;це один із моїх законів, а ти досліджуєш мене. Ти вже знаєш,
що 2-4-6&#8201;&#8212;&#8201;це &#8220;Так&#8221;. Коли закінчиш усі експерименти які хотіла, спитаєш мене
стільки наборів чисел скільки ти вважатимеш за потрібне, то зупинись і спробуй вгадати
правило, після чого можеш розгорнути записку і глянути на правильну відповідь. Ти зрозуміла
правила гри?</p>
</div>
<div class="paragraph">
<p>&#8201;&#8212;&#8201;Звісно зрозуміла,&#8201;&#8212;&#8201;сказала Герміона.</p>
</div>
<div class="paragraph">
<p>&#8201;&#8212;&#8201;Вперед.</p>
</div>
<div class="paragraph">
<p>&#8201;&#8212;&#8201;4-6-8,&#8201;&#8212;&#8201;сказала Герміона.</p>
</div>
<div class="paragraph">
<p>&#8201;&#8212;&#8201;Так,&#8201;&#8212;&#8201;сказав хлопець.</p>
</div>
<div class="paragraph">
<p>&#8201;&#8212;&#8201;10-12-14.</p>
</div>
<div class="paragraph">
<p>&#8201;&#8212;&#8201;Так.</p>
</div>
<div class="paragraph">
<p>Герміона спробувала видумати ще щось, бо виглядало так, що вона вже провела всі тести
які їй були потрібні, але ж це не могло бути настільки просто?</p>
</div>
<div class="paragraph">
<p>&#8201;&#8212;&#8201;1-3-5.</p>
</div>
<div class="paragraph">
<p>&#8201;&#8212;&#8201;Так.</p>
</div>
<div class="paragraph">
<p>&#8201;&#8212;&#8201;Мінус 3, мінус 1, плюс 1.</p>
</div>
<div class="paragraph">
<p>&#8201;&#8212;&#8201;Так.</p>
</div>
<div class="paragraph">
<p>Герміона справді не могла придумати що ще запитати.</p>
</div>
<div class="paragraph">
<p>&#8201;&#8212;&#8201;Правило каже, що кожне наступне число більше за попереднє на два.</p>
</div>
<div class="paragraph">
<p>&#8201;&#8212;&#8201;Тепер уяви, що я сказав тобі, що цей тест важчий ніж здається на перший погляд,
і що лише двадцять відсотків дорослих можуть його пройти.</p>
</div>
<div class="paragraph">
<p>Герміона насупилась. Що саме вона пропустила? Раптово, їй прийшла ідея тесту,
який вона ще не проводила.</p>
</div>
<div class="paragraph">
<p>&#8201;&#8212;&#8201;2-5-8!&#8201;&#8212;&#8201;тріумфально сказала вона.</p>
</div>
<div class="paragraph">
<p>&#8201;&#8212;&#8201;Так.</p>
</div>
<div class="paragraph">
<p>&#8201;&#8212;&#8201;10-20-30!</p>
</div>
<div class="paragraph">
<p>&#8201;&#8212;&#8201;Так.</p>
</div>
<div class="paragraph">
<p>&#8201;&#8212;&#8201;Справжня відповідь, що числа повинні збільшуватись на <em>те саме</em> значення,
не обов&#8217;язково 2.</p>
</div>
<div class="paragraph">
<p>&#8201;&#8212;&#8201;Дуже добре,&#8201;&#8212;&#8201;сказав хлопець.&#8201;&#8212;&#8201;Тепер витягни папір і глянь правильну відповідь.</p>
</div>
<div class="paragraph">
<p>Герміона витягнула папір і розгорнула його.</p>
</div>
<div class="paragraph">
<p><em>Три дійсних числа у зростаючому порядку, від найменшого до найбільшого.</em></p>
</div>
<div class="paragraph">
<p>У Герміони впала щелепа. У неї було примарне відчуття, наче з нею зробили щось
жахливо несправедливе, що хлопець був гнилим зіпсутим зрадником-брехуном, але коли
вона пробувала згадати усю розмову, то не могла пригадати жодної неправильної
відповіді, яку б він назвав.</p>
</div>
<div class="paragraph">
<p>&#8201;&#8212;&#8201;Те, що ти щойно відкрила, називається &#8220;позитивна упередженість&#8221;,&#8201;&#8212;&#8201;сказав
хлопець.&#8201;&#8212;&#8201;Ти сформувала правило в себе в мозку, і продовжувала придумувати нові набори
чисел, для яких твоє правило сказало б &#8220;Так&#8221;. Але ти навіть не спробувала жодних чисел,
для яких правило сказало б &#8220;Ні&#8221;, тому &#8220;Три довільних числа&#8221; цілком могло б бути
правилом. Це щось на зразок коли люди придумують експерименти, що можуть підтвердити їхню
гіпотезу, замість експериментів які можуть її заперечити&#8201;&#8212;&#8201;це не зовсім така ж помилка,
але дуже близько. Ти повинна навчитись дивитись на негативні сторони речей, зазирнути
в темряву. Коли проводять цей експеримент, лише 20 відсотків дорослих вказують правильну
відповідь. А багато інших винаходять фантастично заплутані гіпотези, і цілковито впевнені
у своїх неправильних відповідях, адже вони провели купу експериментів і вони всі пройшли
саме так, як вони і очікували.</p>
</div>
<div class="paragraph">
<p>&#8201;&#8212;&#8201;Отже,&#8201;&#8212;&#8201;сказав хлопець.&#8201;&#8212;&#8201;Хочеш спробувати ще раз обдумати оригінальну проблему?</p>
</div>
<div class="paragraph">
<p>Цього разу його погляд був дуже уважним, наче лише тепер це був <em>справжній</em> тест.</p>
</div>
<div class="paragraph">
<p>Герміона заплющила очі і спробувала зосередитися. Вона аж спітніла під мантією.
У неї було дивне почуття того, що ще ніколи жоден тест не змушував її думати так сильно,
чи навіть, що це було <em>вперше</em> коли їй взагалі доводилося думати над тестом.</p>
</div>
<div class="paragraph">
<p>Який ще експеримент вона могла провести? В неї була шоколадна жабка, може спробувати
потерти нею мантію і подивитись чи <em>ця</em> пляма зникне? Але це все одно не було
тим заплутаним негативним способом дивитись на речі якого очікував хлопець. Ніби
вона очікувала на &#8220;Так&#8221; у випадку якщо пляма зникне, замість того щоб очікувати &#8220;Ні&#8221;.</p>
</div>
<div class="paragraph">
<p>Тож&#8230;&#8203; згідно її гіпотези&#8230;&#8203; коли напій мав би&#8230;&#8203; <em>не зникнути</em>?</p>
</div>
<div class="paragraph">
<p>&#8201;&#8212;&#8201;Я придумала експеримент,&#8201;&#8212;&#8201;сказала Герміона.&#8201;&#8212;&#8201;Я хочу вилити трохи напою на
підлогу, і подивитись чи він <em>не зникне</em>. В тебе немає паперових рушників в капшучку,
щоб я могла витерти підлогу, якщо це не спрацює?</p>
</div>
<div class="paragraph">
<p>&#8201;&#8212;&#8201;В мене є серветки,&#8201;&#8212;&#8201;відповів хлопець. Його лице досі не видавало емоцій.</p>
</div>
<div class="paragraph">
<p>Герміона взяла бляшанку, і вилила трохи газованого напою на підлогу.</p>
</div>
<div class="paragraph">
<p>Через кілька секунд він зник.</p>
</div>
<div class="paragraph">
<p>Після чого вона усвідомила все і їй захотілось постукати собі по чолі.</p>
</div>
<div class="paragraph">
<p>&#8201;&#8212;&#8201;Звісно! <em>Ти</em> дав мені цю бляшанку! Це не мантії зачаровані, а напій!</p>
</div>
<div class="paragraph">
<p>Хлопець піднявся і урочисто вклонився їй. Тепер він широко всміхався.</p>
</div>
<div class="paragraph">
<p>&#8201;&#8212;&#8201;Тоді&#8230;&#8203; Чи можу я допомогти вам з вашими дослідженнями, Герміоно Ґрейнджер?</p>
</div>
<div class="paragraph">
<p>&#8201;&#8212;&#8201;Я, аа&#8230;&#8203;&#8201;&#8212;&#8201;Герміона досі почувала напад ейфорії, але не була впевнена як
відповісти на <em>це</em>.</p>
</div>
<div class="paragraph">
<p>Їх перервав слабкий, непевний, ледве чутний і доволі <em>неохочий</em> стук у двері.</p>
</div>
<div class="paragraph">
<p>Хлопець повернувся і почав дивитись у вікно.</p>
</div>
<div class="paragraph">
<p>&#8201;&#8212;&#8201;Я зараз без шарфа, тому чи не могла б ти з цим розібратися?</p>
</div>
<div class="paragraph">
<p>Лише зараз Герміона зрозуміла чому хлопець&#8201;&#8212;&#8201;ні, &#8220;хлопчик, що вижив&#8221;,
Гаррі Поттер&#8201;&#8212;&#8201;носив шалик намотаний навкруги його голови, їй навіть було трішки
не по собі від того, що вона не усвідомила цього раніше. Насправді це було дещо
дивно, бо їй здавалось, що Гаррі Поттер мав би гордо і відкрито демонструвати себе
світу. Після чого їй спало на думку, що він може бути скромнішим ніж здається.</p>
</div>
<div class="paragraph">
<p>Коли Герміона відчинила двері, її привітав тремтячий молодий хлопчик, який виглядав
так самісінько як і стукав.</p>
</div>
<div class="paragraph">
<p>&#8201;&#8212;&#8201;Перепрошую,&#8201;&#8212;&#8201;сказав хлопець тихеньким голосом.&#8201;&#8212;&#8201;Я Невіл Лонґботом. Я шукаю
свою жабу, це мій домашній улюбленець, і я&#8230;&#8203; Я ніде не можу знайти її, ви часом
не бачили моєї жаби?</p>
</div>
<div class="paragraph">
<p>&#8201;&#8212;&#8201;Ні,&#8201;&#8212;&#8201;сказала Герміона, після чого її &#8220;допомагальність&#8221; закрутилась на повну
котушку.&#8201;&#8212;&#8201;Ти перевірив усі купе?</p>
</div>
<div class="paragraph">
<p>&#8201;&#8212;&#8201;Так,&#8201;&#8212;&#8201;прошепотів хлопчик.</p>
</div>
<div class="paragraph">
<p>&#8201;&#8212;&#8201;Тоді нам потрібно перевірити усі інші вагони,&#8201;&#8212;&#8201;жваво заговорила Герміона.&#8201;&#8212;&#8201;Я допоможу, я Герміона Ґрейнджер, між іншим.</p>
</div>
<div class="paragraph">
<p>Хлопець виглядав так, наче міг знепритомніти від вдячності.</p>
</div>
<div class="paragraph">
<p>&#8201;&#8212;&#8201;Постривай,&#8201;&#8212;&#8201;прозвучало від <em>іншого</em> хлопця&#8201;&#8212;&#8201;Гаррі Поттера.&#8201;&#8212;&#8201;Я не певен, що це найкращий спосіб.</p>
</div>
<div class="paragraph">
<p>У відповідь, Невіл почав виглядати так, наче він от-от розплачеться. Герміона розгнівано
обернулась. Якщо Гаррі Поттер був з тих людей, що готові покинути маленького хлопчика
в біді лише тому, що вони не хочуть щоб їх перебивали&#8230;&#8203;</p>
</div>
<div class="paragraph">
<p>&#8201;&#8212;&#8201;Що? Цікаво <em>чому</em>?</p>
</div>
<div class="paragraph">
<p>&#8201;&#8212;&#8201;Ну&#8230;&#8203; Це займе чимало часу, вручну перевірити весь потяг, та й ми можемо все одно
проґавити жабу. Якщо ж ми так і не знайдемо її до того як потяг прибуде до Гоґвортсу,
то в хлопця будуть проблеми. Тому значно краще було б якби він пішов одразу у перший вагон,
там де старости, і попросив когось з них про допомогу. Це було найперше що я зробив
коли шукав тебе, Герміоно, хоча вони так і не знали. Але в них можуть бути заклинання
чи чарівні предмети, що можуть значно полегшити пошук жаби. Ми лише першачки.</p>
</div>
<div class="paragraph">
<p>В цьому&#8230;&#8203; безперечно <em>був</em> сенс.</p>
</div>
<div class="paragraph">
<p>&#8201;&#8212;&#8201;Як думаєш, ти зможеш сам знайти вагон зі старостами?&#8201;&#8212;&#8201;спитав Гаррі Поттер.&#8201;&#8212;&#8201;В мене є деякі причини через які я б не хотів щоб моє лице хтось бачив.</p>
</div>
<div class="paragraph">
<p>Раптом Невіл затамував подих і зробив крок назад.</p>
</div>
<div class="paragraph">
<p>&#8201;&#8212;&#8201;Я пам&#8217;ятаю цей голос! Ти один з Лордів Хаосу! <em>Це ти дав мені шоколадку!</em></p>
</div>
<div class="paragraph">
<p>Що? Що що <em>що?</em></p>
</div>
<div class="paragraph">
<p>Гаррі Поттер врешті відвернувся від вікна і театрально підвівся.</p>
</div>
<div class="paragraph">
<p>&#8201;&#8212;&#8201;Я <em>ніколи!</em>,&#8201;&#8212;&#8201;вкрай обурено випалив він.&#8201;&#8212;&#8201;Я що, схожий на лиходія
який дав би солодощі дитині?</p>
</div>
<div class="paragraph">
<p>Очі Невіла розширились.</p>
</div>
<div class="paragraph">
<p>&#8201;&#8212;&#8201;<em>Ти</em> Гаррі Поттер? <em>Той самий</em> Гаррі Поттер? <em>Ти?</em></p>
</div>
<div class="paragraph">
<p>&#8201;&#8212;&#8201;Ні, я <em>просто</em> Гаррі Поттер, на цьому потязі три мене.</p>
</div>
<div class="paragraph">
<p>Невіл коротко верескнув і втік. Деякий час було чути відчайдушний біг після
чого пролунвали звуки дверей вагону, що відкрились і закрились.</p>
</div>
<div class="paragraph">
<p>Герміона чи то сіла чи то впала на свою лавку. Гаррі Поттер зачинив двері і
сів поруч.</p>
</div>
<div class="paragraph">
<p>&#8201;&#8212;&#8201;Чи не міг би ти, будь ласка, пояснити мені, що відбувається?&#8201;&#8212;&#8201;сказала
Герміона тихим голосом. Невже бути поряд з Гаррі Поттером означало постійно
почувати себе як у божевільні?</p>
</div>
<div class="paragraph">
<p>&#8201;&#8212;&#8201;Ну, коли ми з Фредом та Джорджем були на пероні, то побачили цього бідолашного
хлопчика, а жінка, що була з ним, відійшла ненадовго, і він виглядав дуже зляканим.
Так, наче на нього от-от нападуть смертежери чи ще щось. Кажуть, що страх чогось
часом значно гірший за саме `щось', і мені здалось, що малому може бути корисно
побачити як його найгірший кошмар стане реальним, але виявиться не таким жахливим
як він собі уявляв.</p>
</div>
<div class="paragraph">
<p>Герміона сиділа з відвислою щелепою.</p>
</div>
<div class="paragraph">
<p>&#8201;&#8212;&#8201;І Фред з Джорджем застосували закляття від якого шарфи на наших обличчях
потемніли і стали розмиті, так ніби ми королі потойбіччя а шарфи це наші погребальні
савани&#8230;&#8203;</p>
</div>
<div class="paragraph">
<p>Їй не подобалося, до чого це все йшло.</p>
</div>
<div class="paragraph">
<p>&#8201;&#8212;&#8201;&#8230;&#8203;І коли ми закінчили давати йому всі солодощі які я купив, ми почали щось на
кшталт &#8220;Давайте дамо йому трохи грошей! Ха-ха-ха! Тримай трохи кнатів малий!
Ось тобі срібний серпик!&#8221; і танцювати навколо нього зловісно сміючись і таке інше.
Мені здається в натовпі були люди які на початках хотіли втрутитись, але, на щастя,
апатія свідка втримала їх принаймні доки вони не побачили, що ми задумали.
Після чого вони стали надто спантеличені щоб вдіяти хоч щось. Врешті він сказав
цим своїм тоненьким шепотом &#8220;йдіть геть&#8221;, тож ми закричали і втекли, верещачи
щось про світло яке спопеляє нас. Є надія, що в майбутньому він не буде аж настільки
боятись стати жертвою глузувань. До речі, це називається десенсибілізаційна терапія.</p>
</div>
<div class="paragraph">
<p>Гаразд, вона <em>не здогадалася</em> правильно куди це все прямувало.</p>
</div>
<div class="paragraph">
<p>Праведний гнів обурення, який був одним із головних двигунів Герміони, заторохтів
на повну. Хоча частина її <em>розуміла</em>, чого вони намагалися досягти.</p>
</div>
<div class="paragraph">
<p>&#8201;&#8212;&#8201;Це жахливо! Бідолашний хлопець! <em>Ти</em> жахливий! Те, що ви зробили було <em>підлим</em>!</p>
</div>
<div class="paragraph">
<p>&#8201;&#8212;&#8201;Мені здається, слово яке ти не можеш підібрати це &#8220;весело&#8221;, і хай там як,
ти ставиш не ті питання. Справжнє запитання в тому, чи це принесло більше
користі ніж шкоди, чи більше шкоди ніж користі? Якщо в тебе є аргументи на цю тему,
я з задоволенням їх вислухаю, але я не сприйматиму жодної іншої критики доки ми не
розберемось з відповіддю на це запитання. Я погоджуюсь, що те, що я зробив, <em>виглядало</em>
жахливою, підлою насмішкою, оскільки в цьому фігурує маленький зляканий хлопчик і т.д.
Але навряд чи це є головним зараз, чи не так? До слова, це називається &#8220;консеквенціалізм&#8221;.
Його суть полягає в тому, що те чи щось є добрим чи поганим визначає не те, чи воно
погано чи підло <em>виглядає</em>, а те, до чого воно зрештою призведе&#8201;&#8212;&#8201;його наслідки.</p>
</div>
<div class="paragraph">
<p>Герміона було відкрила рота щоб сказати щось вкрай <em>спопеляюче</em>, але, на жаль,
вона знехтувала частиною в якій перед тим як відкривати рота треба було подумати.
Все, що вона спромоглась вимовити це:</p>
</div>
<div class="paragraph">
<p>&#8201;&#8212;&#8201;А якщо в нього будуть <em>кошмари</em>?</p>
</div>
<div class="paragraph">
<p>&#8201;&#8212;&#8201;Чесно, я не думаю, що йому потрібна наша допомога для того, щоб мати кошмари. А якщо
він і матиме кошмари через <em>це</em>, то це будуть кошмари, в яких жахливі монстри дають
йому шоколад, і в цьому вся <em>суть</em>.</p>
</div>
<div class="paragraph">
<p>Мозок Герміони гикав в розгубленості щоразу, коли вона намагалася справді
розізлитись.</p>
</div>
<div class="paragraph">
<p>&#8201;&#8212;&#8201;В тебе все життя таке чудернацьке?&#8201;&#8212;&#8201;врешті вимовила вона.</p>
</div>
<div class="paragraph">
<p>Лице Гаррі засяяло гордістю.</p>
</div>
<div class="paragraph">
<p>&#8201;&#8212;&#8201;Я <em>роблю</em> його чудернацьким. Ти спостерігаєш результат кропіткої праці.</p>
</div>
<div class="paragraph">
<p>&#8201;&#8212;&#8201;Отож&#8230;&#8203;&#8201;&#8212;&#8201;сказала Герміона і незручно замовчала.</p>
</div>
<div class="paragraph">
<p>&#8201;&#8212;&#8201;Отож,&#8201;&#8212;&#8201;сказав Гаррі Поттер,&#8201;&#8212;&#8201;що саме з науки ти знаєш? Я вмію користуватись вищою
математикою і знаю трохи Байєсівської теорії ймовірності, розумію теорію прийняття
рішень і знаю купу всього з когнітивістики. Я прочитав лекції Фейнмана, чи, принаймні,
перший том і <em>Прийняття рішень в невизначенності: Евристика і упередження</em>, <em>Мова в
думках та діях</em>, <em>Вплив: Теорія та практика</em>, <em>Раціональний вибір в світі непевності</em>,
<em>Гедель, Ешер, Бах</em>, <em>Крок попереду</em> і&#8230;&#8203;</p>
</div>
<div class="paragraph">
<p>Після чого розмова про те, хто які книжки прочитав, тривала ще кілька хвилин, аж доки
її не перервав ще один боязкий стук у двері.</p>
</div>
<div class="paragraph">
<p>&#8201;&#8212;&#8201;Заходьте,&#8201;&#8212;&#8201;майже одночасно сказала Герміона з Гаррі. Після чого двері зісковзнули
вбік явивши Невіла Лонґботома.</p>
</div>
<div class="paragraph">
<p>Цього разу Невіл <em>справді</em> плакав.</p>
</div>
<div class="paragraph">
<p>&#8201;&#8212;&#8201;Я пішов до першого в-вагону і знайшов старосту, але він сказав м-мені, що старост
не можна турбувати такими дрібницями як зниклі ж-жаби.</p>
</div>
<div class="paragraph">
<p>Лице хлопчика, що вижив змінилось. Його губи розтягнулись у тонку лінію. Коли він
заговорив, його голос був холодним і похмурим.</p>
</div>
<div class="paragraph">
<p>&#8201;&#8212;&#8201;Якого кольору була його мантія? Зелено-срібна?</p>
</div>
<div class="paragraph">
<p>&#8201;&#8212;&#8201;Н-ні, його значок був ч-червоним із золотом.</p>
</div>
<div class="paragraph">
<p>&#8201;&#8212;&#8201;<em>Червоний із золотом</em>,&#8201;&#8212;&#8201;випалила Герміона. Але це ж <em>ґрифіндорські</em> кольори!</p>
</div>
<div class="paragraph">
<p>Гаррі Поттер <em>зашипів</em> у відповідь, страхітливий шепіт, що прозвучав ніби від
живої змії, і змусив Герміону з Невілом здригнутися.</p>
</div>
<div class="paragraph">
<p>&#8201;&#8212;&#8201;<em>Припускаю</em>,&#8201;&#8212;&#8201;процідив Гаррі,&#8201;&#8212;&#8201;що пошук зниклих жаб недостатньо <em>героїчний</em>
вчинок щоб за нього взявся староста <em>Ґрифіндору</em>.  Ходімо, Невіле, цього разу <em>я</em>
піду з тобою, побачимо, чи хлопчик, що вижив, отримає більше уваги. Спочатку знайдемо
старосту, який знає потрібне закляття, якщо це не спрацює, то знайдемо старосту, що не
боїться бруднити руки, і як <em>це</em> не спрацює, то я почну шукати своїх фанів, і якщо
буде потрібно, то ми розберемо цей потяг до ґвинтиків.</p>
</div>
<div class="paragraph">
<p>Хлопчик, що вижив підвівся і вхопив Невілову руку своєю. В цей момент Герміона
раптом усвідомила, що вони майже одного зросту, хоча якась її частина наполягала,
що Гаррі Поттер на тридцять сантиметрів вищий ніж насправді, а Невіл на п&#8217;ятнадцять
сантиметрів нижчий.</p>
</div>
<div class="paragraph">
<p>&#8201;&#8212;&#8201;<em>Залишся!</em>,&#8201;&#8212;&#8201;кинув їй Гаррі, ой, ні, це він своїй <em>валізі</em>,
і щільно зачинив за собою двері.</p>
</div>
<div class="paragraph">
<p>Їй скоріш за все вартувало піти з ними, але за коротку мить Гаррі Поттер став настільки
моторошним, що вона раділа, що не запропонувала цього.</p>
</div>
<div class="paragraph">
<p>Мозок Герміони тепер був настільки приголомшеним, що вона навіть не думала,
що змогла б читати <em>Історію Гоґвортсу</em>. Вона почувалася так, наче по ній
проїхався асфальтоукладач і зробив з неї відбивну. Вона навіть була непевна,
про що саме вона думала, що почувала і чому. Вона просто сиділа біля вікна і
насолоджувалась пейзажами.</p>
</div>
<div class="paragraph">
<p>Тобто, вона хоча б знала, чому невеликий сум осів всередині.</p>
</div>
<div class="paragraph">
<p>Можливо Ґрифіндор не настільки чудовий, як їй здавалося.</p>
</div>
</div>
</div>
</div>

<div id="nav-bottom">
<div id="help-with-errors">Помітили помилку? Допоможіть &#8212; виділіть її й натисніть на кнопку &#8220;Помилка?&#8221;. Дякуємо :)</div>
<form action="/go.php" method="GET" id="nav-form-top" target="_top"><div class="nav-prev"><a href="/007.html" title="Розділ 7. Взаємний обмін" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html">Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html" selected>Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html">Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html">Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html">Розділ 15. Сумлінність</option><option value="/016.html">Розділ 16. Творче мислення</option><option value="/017.html">Розділ 17. У пошуках гіпотези</option><option value="/018.html">Розділ 18. Ієрархії домінування</option><option value="/019.html">Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/009.html" title="Розділ 9. Назву приховано, частина I" accesskey="n" target="_top">Наступний &raquo;</a></div></form>
</div>
</div>

<div>
<div>
<div style="display:none" id="dialog-message"></div>
<div style="display:none" id="dialog-form" title="Повідомити про помилку">
  <p class="validateTips">Всі поля необовʼязкові.</p>

  <form>
      <input type="hidden" name="fulltext" id="fulltext" value="">
      <input type="hidden" name="translation" id="translation" value="">
      <input type="hidden" name="page" id="page" value="008">
      <table width="100%">
      <tr>
          <td colspan="2"><label for="problem">Що не так:</label></td>
      </tr>
      <tr>
          <td width="100%" colspan="2">
              <textarea rows="3" style="width: 100%" name="problem" id="problem" class="text ui-widget-content ui-corner-all"></textarea>
          </td>
      </tr>
      <tr>
        <td><label for="email">Поштова скринька:</label></td>
        <td><input type="text" name="email" id="email" value="" class="text ui-widget-content ui-corner-all"></td>
      </tr>
      <tr>
        <td><label for="name">Імʼя:</label></td>
        <td><input type="text" name="name" id="name" value="" class="text ui-widget-content ui-corner-all"></td>
      </tr>
      <tr>
        <td><label for="remember">Запамʼятати</label></td>
        <td><input type="checkbox" name="remember" id="remember" value="1" class="ui-widget-content"></td>
      </tr>
      </table>

      <!-- Allow form submission with keyboard without duplicating the dialog button -->
      <input type="submit" tabindex="-1" style="position:absolute; top:-1000px">
  </form>
</div>
<button id="report_error_button">Помилка?</button>
<script src="./google-analytics.js" type="text/javascript"></script>
</div>
</div>
</div>
<div id="footer">
<div id="footer-text">
Востаннє оновлено 2017-04-26 13:14:44 EEST
</div>
</div>
</body>
</html>