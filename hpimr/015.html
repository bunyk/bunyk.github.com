<!DOCTYPE html>
<html lang="uk">
<head>
<meta charset="UTF-8">
<!--[if IE]><meta http-equiv="X-UA-Compatible" content="IE=edge"><![endif]-->
<meta name="viewport" content="width=device-width, initial-scale=1.0">
<meta name="generator" content="Asciidoctor 1.5.5">
<title>Розділ 15. Сумлінність</title>
<link rel="stylesheet" href="./hpimr.css">
<!-- html here goes to header of each document -->

<!-- Add to homescreen for Safari on iOS -->
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="apple-mobile-web-app-title" content="ГПіМР">
<link rel="apple-touch-icon" href="/HP_-_Harry_Potter_wordmark.svg.png" />

<link rel="manifest" href="manifest.json" />

<meta name="mobile-web-app-capable" content="yes">
<meta name="application-name" content="ГПіМР">
<link rel="icon" sizes="192x192" href="/HP_-_Harry_Potter_wordmark.svg.png" />

<!-- Tile icon for Win8 -->
<meta name="msapplication-TileImage" content="/HP_-_Harry_Potter_wordmark.svg.png" />
</head>
<body class="article">
<div id="header">
</div>
<div id="content">
<script src="./script.js" type="text/javascript"></script>
<link rel="stylesheet" href="./jquery-ui.css">
<div id="access">
<div class="menu-main-menu-container"><ul id="menu-main-menu" class="menu"><li id="menu-item-53" class="menu-item menu-item-type-custom menu-item-object-custom menu-item-home menu-item-53"><a href="/">Зміст</a></li>
<li id="menu-item-101" class="menu-item menu-item-type-taxonomy menu-item-object-category menu-item-101"><a href="http://hpmor.com/">Оригінал англійською</a></li>
<li id="menu-item-83" class="menu-item menu-item-type-post_type menu-item-object-page menu-item-83"><a href="http://github.com/hpimr/hpimr">github</a></li>
<li id="menu-item-48" class="menu-item menu-item-type-post_type menu-item-object-page menu-item-48"><a href="/help.html">Як долучитися</a></li>
<li id="menu-item-48" class="menu-item menu-item-type-post_type menu-item-object-page menu-item-49"><a href="https://www.facebook.com/groups/212447182535471/">Фейсбук</a></li>
</ul></div>
</div>
<div id="invertable">
<div id="nav-top"><form action="/go.php" method="GET" id="nav-form-top" target="_top"><div class="nav-prev"><a href="/014.html" title="Розділ 14. Не пі&#x0301;знане й непізна&#x0301;нне" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html">Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html">Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html">Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html">Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html" selected>Розділ 15. Сумлінність</option><option value="/016.html">Розділ 16. Творче мислення</option><option value="/017.html">Розділ 17. У пошуках гіпотези</option><option value="/018.html">Розділ 18. Ієрархії домінування</option><option value="/019.html">Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/016.html" title="Розділ 16. Творче мислення" accesskey="n" target="_top">Наступний &raquo;</a></div></form></div>
<div id="storycontent">
<div class="sect1">
<h2 id="_Розділ_15_Сумлінність">Розділ 15. Сумлінність</h2>
<div class="sectionbody">
<div class="paragraph">
<p>Кохай, як Ролінґ твоя.</p>
</div>
<div class="paragraph">
<p>Сьогоднішня історична цікавинка: стародавні євреї вважали межею дня захід, а не схід
сонця, тому вони казали &#8220;вечір і ранок&#8221; замість &#8220;ранок і вечір&#8221;. (І, як зазначили
чимало рецензентів, сучасна юдейська галаха стверджує те саме.)</p>
</div>
<hr>
<div class="paragraph">
<p>&#8220;<em>Я впевнений, що десь знайду час.</em>&#8221;</p>
</div>
<hr>
<div class="paragraph">
<p>&#8201;&#8212;&#8201;<em>Фріґідейро!</em></p>
</div>
<div class="paragraph">
<p>Гаррі вмочив палець у воду в склянці, що стояла на його парті. Вода повинна була
стати прохолодною, але як була тепленькою, так і залишилася. Знову.</p>
</div>
<div class="paragraph">
<p>Гаррі почувався так, наче його дуже, дуже сильно ошукали.</p>
</div>
<div class="paragraph">
<p>По всіх закутках дому Верресів можна було знайти сотні фантастичних романів. Гаррі
прочитав був їх чимало. І скидалося, наче він мав загадкову темну
сторону. Тому, після того як склянка води відмовилася співпрацювати перші кілька
разів, Гаррі подивився навкруги, щоб переконатися, що ніхто в кабінеті заклинань
на нього не дивиться, глибоко вдихнув, зосередився й розізлив себе. Він подумав
про те, як слизеринці знущаються з Невіла, і про гру, в якій хтось вибивав
з рук всі твої книжки щоразу, як ти намагався підібрати їх. Про те, що сказав
Драко Мелфой про десятирічну дівчинку Лавґудів і як насправді працював Чарверсуд&#8230;&#8203;</p>
</div>
<div class="paragraph">
<p>І лють увійшла в його кров. Тремтячою від ненависті рукою він простягнув свою
паличку й холодним голосом промовив: &#8220;<em>Фріґідейро!</em>&#8221;, і нічогісінько не
відбулося.</p>
</div>
<div class="paragraph">
<p>Гаррі <em>обшахрували</em>. Йому хотілося написати комусь з вимогою <em>відшкодувати
кошти</em> за його темну сторону, що явно <em>повинна</em> була мати нездоланну
магічну силу, проте виявилася <em>несправною</em>.</p>
</div>
<div class="paragraph">
<p>&#8201;&#8212;&#8201;<em>Фріґідейро!</em>&#8201;&#8212;&#8201;знову сказала Герміона за сусідньою партою. Її вода була
суцільним льодом, а на обідку склянки формувалися білі кристали. Видавалося, вона
цілковито зосередилася на своїй роботі й зовсім не усвідомлювала, що інші
учні витріщаються на неї сповненими ненависті очима, що було, з її боку, одним з
двох: або (а) небезпечною неуважністю, або (б) досконало відточеною грою, що сягала
рівня витончених мистецтв.</p>
</div>
<div class="paragraph">
<p>&#8201;&#8212;&#8201;О, <em>дуже</em> добре, міс Ґрейнджер!&#8201;&#8212;&#8201;пискнув Філіус Флитвік, їхній професор
замовлянь і вихователь Рейвенклову, крихітний чоловічок, у зовнішності якого
нічого не виказувало колишнього чемпіона-дуелянта.&#8201;&#8212;&#8201;Бездоганно! Дивовижно!</p>
</div>
<div class="paragraph">
<p>У найгіршому випадку, Гаррі розраховував бути другим після Герміони. Він, звісно,
надав би перевагу тому, щоб <em>це вона</em> змагалася з <em>ним</em>, але він міг прийняти
й зворотну ситуацію.</p>
</div>
<div class="paragraph">
<p>Станом на понеділок Гаррі був на півдорозі до того, щоб стати останнім учнем
в класі&#8201;&#8212;&#8201;місце, за яке він по-дружньому змагався з усіма іншими вихованими
маґлами учнями, окрім Герміони. Вона була сама-самісінька на вершині, зовсім
без суперників, бідолашка.</p>
</div>
<div class="paragraph">
<p>Професор Флитвік стояв над партою однієї з дівчат маґлівського роду й спокійно
коригував спосіб, в який вона тримала паличку</p>
</div>
<div class="paragraph">
<p>Гаррі поглянув на Герміону. Він тяжко ковтнув. За таких обставин, її роль
була очевидною&#8230;&#8203;</p>
</div>
<div class="paragraph">
<p>&#8201;&#8212;&#8201;Герміоно?&#8201;&#8212;&#8201;сказав Гаррі невпевнено.&#8201;&#8212;&#8201;Чи в тебе є якісь думки, що саме я
роблю не так?</p>
</div>
<div class="paragraph">
<p>Очі Герміони запалали жахливим вогнем корисності, від якого щось у підсвідомості Гаррі
заволало від розпачливого приниження.</p>
</div>
<div class="paragraph">
<p>П’ять хвилин потому вода Гаррі видавалася помітно холоднішою за кімнатну
температуру. Герміона кілька разів вербально погладила його по голові, порадила
наступного разу вимовляти замовляння ретельніше, і пішла допомагати комусь іншому.</p>
</div>
<div class="paragraph">
<p>Професор Флитвік нарахував Герміоні очко за допомогу Гаррі.</p>
</div>
<div class="paragraph">
<p>Гаррі стискав зуби так міцно, що йому боліла щелепа, а це жодним чином не
поліпшувало його вимову.</p>
</div>
<div class="paragraph">
<p><em>Мені начхати, що це нечесне змагання. Я точно знаю, що робитиму з двома
додатковими годинами щодня. Я сидітиму у своїй валізі й навчатимуся, доки не
наздожену Герміону Ґрейнджер.</em></p>
</div>
<hr>
<div class="paragraph">
<p>&#8201;&#8212;&#8201;Трансфігурація&#8201;&#8212;&#8201;один із найскладніших і найнебезпечніших розділів магії, який
вивчають у Гоґвортсі,&#8201;&#8212;&#8201;сказала професорка Макґонегел. На обличчі суворої старої
відьми не було й сліду легковажності.&#8201;&#8212;&#8201;Той, хто порушить порядок у моєму класі,
негайно з нього вийде й вже ніколи не повернеться. Я вас попередила.</p>
</div>
<div class="paragraph">
<p>Її паличка опустилася й торкнулася стола, що плавно перетворився на свиню.
Кілька маґлороджених учнів зойкнули. Свиня розгублено роззирнулася довкола
й чмихнула, а потім знову зробилася столом.</p>
</div>
<div class="paragraph">
<p>Професорка трансфігурації огледіла класну кімнату, зрештою зупинивши погляд
на одному учневі.</p>
</div>
<div class="paragraph">
<p>&#8201;&#8212;&#8201;Містере Поттер,&#8201;&#8212;&#8201;сказала професорка Макґонеґел.&#8201;&#8212;&#8201;Ви отримали свої
навчальні посібники лише кілька днів тому. Чи ви вже почали читати підручник з
трансфігурації?</p>
</div>
<div class="paragraph">
<p>&#8201;&#8212;&#8201;Ні, вибачте, професорко,&#8201;&#8212;&#8201;відповів Гаррі.</p>
</div>
<div class="paragraph">
<p>&#8201;&#8212;&#8201;Не варто вибачатися, містере Поттер, якби завчасне читання було
обов&#8217;язковим, вас би про це повідомили,&#8201;&#8212;&#8201;Макґонеґел постукала пальцями
по столу, що стояв перед нею.&#8201;&#8212;&#8201;Містере Поттер, чи не бажаєте ви
зробити припущення, чи це стіл, що його я трансфігурувала на свиню, чи це від самого
початку була свиня, а я ненадовго зняла трансфігурацію? Якби ви прочитали
перший розділ підручника, ви б знали.</p>
</div>
<div class="paragraph">
<p>Гаррі злегка насупив брови.</p>
</div>
<div class="paragraph">
<p>&#8201;&#8212;&#8201;Я б припустив, що було б легше почати зі свині, адже якщо починати зі стола,
то свиня може не знати, як стояти.</p>
</div>
<div class="paragraph">
<p>Професорка Макґонеґел похитала головою.</p>
</div>
<div class="paragraph">
<p>&#8201;&#8212;&#8201;Я вам не докоряю, містере Поттер, проте правильна відповідь&#8201;&#8212;&#8201;у трансфігурації
ви <em>не бажаєте</em> робити припущення. Помилкові відповіді будуть оцінені надзвичайно
суворо, а запитання, залишені без відповіді&#8201;&#8212;&#8201;з великою поблажливістю. Ви повинні
навчитися розуміти, чого саме ви не знаєте. Якщо я поставлю вам будь-яке запитання,
неважливо, наскільки воно тривіальне чи просте, і ви відповісте &#8220;Я не певен&#8221;,
я не звинувачуватиму вас, а будь-хто, хто розсміється, втратить очки.
Чи можете ви сказати, чому це правило існує, містере Поттер?</p>
</div>
<div class="paragraph">
<p><em>Бо одна єдина помилка в трансфігурації може бути неймовірно небезпечною.</em></p>
</div>
<div class="paragraph">
<p>&#8201;&#8212;&#8201;Ні.</p>
</div>
<div class="paragraph">
<p>&#8201;&#8212;&#8201;Правильно. Трансфігурація більш небезпечна, ніж явлення, яке викладається
лише з шостого класу. На жаль, для максимізації своїх здібностей у дорослому віці,
трансфігурацію потрібно вивчати й тренувати з малих літ. Отже, це небезпечний
предмет, і вам варто стерегтися будь-яких помилок. Ніхто з моїх учнів ще ніколи
не зазнавав непоправної шкоди і я буду <em>вкрай засмучена</em> якщо ви станете
першим класом, що <em>зіпсує мій рекорд</em>.</p>
</div>
<div class="paragraph">
<p>Кілька учнів знервовано ковтнули.</p>
</div>
<div class="paragraph">
<p>Професорка Макґонеґел підвелася й підійшла до стіни позаду свого стола, на якій висіла
полірована класна дошка.</p>
</div>
<div class="paragraph">
<p>&#8201;&#8212;&#8201;Існує чимало причин, через які трансфігурація є небезпечною,
але одна з них важливіша за решту,&#8201;&#8212;&#8201;вона створила коротке перо з товстим
кінцем і використала його, щоб вивести червоні літери. Потім вона підкреслила їх
синім, використавши той самий маркер.</p>
</div>
<div class="paragraph">
<p><center><span class="underline">ТРАНСФІГУРАЦІЯ НЕ Є ПОСТІЙНОЮ!</span></center></p>
</div>
<div class="paragraph">
<p>&#8201;&#8212;&#8201;Трансфігурація не є постійною!&#8201;&#8212;&#8201;сказала професорка Макґонеґел.&#8201;&#8212;&#8201;Трансфігурація
не є постійною! Трансфігурація не є постійною! Містере Поттер, припустімо, учень
трансфігурував шматок деревини на чашку з водою, і ви випили її. Як ви уявляєте собі,
що станеться з вами, коли ефект трансфігурації зійде?</p>
</div>
<div class="paragraph">
<p>Нависла пауза.</p>
</div>
<div class="paragraph">
<p>&#8201;&#8212;&#8201;Пробачте, містере Поттер, мені не варто було запитувати про це у вас, я забула, що ви
благословенні надзвичайно песимістичною уявою&#8230;&#8203;</p>
</div>
<div class="paragraph">
<p>&#8201;&#8212;&#8201;Я в порядку,&#8201;&#8212;&#8201;відповів Гаррі, тяжко ковтнувши.&#8201;&#8212;&#8201;Отже, перша відповідь&#8201;&#8212;&#8201;я
не <em>знаю</em>,&#8201;&#8212;&#8201;професорка схвально кивнула,&#8201;&#8212;&#8201;проте я <em>уявляю</em>, що&#8230;&#8203; дерево
буде в моєму шлунку, і в моїй кровоносній системі, і, якщо хоч частину тієї води
поглинуть тканини мого тіла&#8201;&#8212;&#8201;цікаво, це буде дерев’яна пульпа чи суцільне
дерево чи&#8230;&#8203;</p>
</div>
<div class="paragraph">
<p>Гарріне розуміння магії підвело його. Він, у першу чергу, не міг
зрозуміти, як дерево зіставляється з водою, отже він не міг зрозуміти, що станеться
після того, як молекули води перемішаються внаслідок звичайного теплового руху, а
потім, як ефект магії зійде, відбудеться зворотне перетворення.</p>
</div>
<div class="paragraph">
<p>Обличчя Макґонеґел мало напружений вигляд.</p>
</div>
<div class="paragraph">
<p>&#8201;&#8212;&#8201;Як правильно зауважив містер Поттер, він стане вкрай хворим і потребуватиме
нагального флуювання до лікарні Святого Мунґа, щоб мати бодай шанс вижити.
Будь ласка, відкрийте свої підручники на п’ятій сторінці.</p>
</div>
<div class="paragraph">
<p>Навіть без звуку було зрозуміло, що зображена на рухомій світлині жінка зі
страшенно знебарвленою шкірою кричала.</p>
</div>
<div class="paragraph">
<p>&#8201;&#8212;&#8201;Злочинець, що трансфігурував був золото на вино та дав його цій жінці випити,
за його словами, &#8220;як сплату боргу&#8221;, був засуджений до десяти років Азкабану.
Будь ласка, відкрийте шосту сторінку. Це&#8201;&#8212;&#8201;дементор. Дементори&#8201;&#8212;&#8201;вартові
Азкабану. Вони висмоктують вашу магію, ваше життя й будь-які щасливі думки, що
намагаються виникнути у вашій голові. Світлина на сьомій сторінці&#8201;&#8212;&#8201;це зображення
злочинця десятьма роками пізніше, під час його звільнення. Зверніть увагу на те, що
він мертвий&#8230;&#8203; Так, містере Поттер?</p>
</div>
<div class="paragraph">
<p>&#8201;&#8212;&#8201;Професорко, якщо в подібному випадку станеться найгірше, чи існує спосіб
<em>підтримувати</em> трансфігурацію?</p>
</div>
<div class="paragraph">
<p>&#8201;&#8212;&#8201;Ні,&#8201;&#8212;&#8201;прямо сказала професорка Макґонеґел.&#8201;&#8212;&#8201;Забезпечення трансфігурації
потребує постійних витрат вашої магії, обсяг яких залежить від розміру цільового
об’єкта. І доведеться відновлювати контакт з об’єктом кожні кілька годин, що в
подібному до цього випадку неможливо. Такі катастрофи <em>невиправні</em>.</p>
</div>
<div class="paragraph">
<p>Професорка Макґонеґел нахилилася вперед, обличчя її було дуже суворим.</p>
</div>
<div class="paragraph">
<p>&#8201;&#8212;&#8201;Ви ніколи, за жодних обставин, нічого не трансфігуруватимете на рідину чи газ.
Ані на воду, ані на повітря. Ні на що подібне до води, ні на що подібне до повітря.
Навіть якщо це не питна рідина, вона <em>випаровується</em>, її невеличкі частинки
потрапляють у повітря. Ви не трансфігуруватимете на те, що має згоріти. Це створить
дим, і хтось може вдихнути цей дим! Ви ніколи не трансфігуруватимете на те, що
гіпотетично може потрапити всередину чийогось тіла будь-яким чином. Ніякої їжі.
Нічого, що <em>виглядає наче</em> їжа. Навіть заради невеличкої смішної витівки,
коли ви збираєтесь розповісти про свій грязьовий пиріг раніше, ніж хтось його
з’їсть. Ви ніколи цього не робитимете. На уроці, всередині цієї кімнати, чи поза
нею, чи <em>де завгодно</em>. Чи це цілковито зрозуміло <em>кожному учню</em>?</p>
</div>
<div class="paragraph">
<p>&#8201;&#8212;&#8201;Так,&#8201;&#8212;&#8201;відповіли Гаррі, Герміона й ще кілька учнів. Інші мов оніміли.</p>
</div>
<div class="paragraph">
<p>&#8201;&#8212;&#8201;<em>Чи це цілковито зрозуміло кожному учню</em>?</p>
</div>
<div class="paragraph">
<p>&#8201;&#8212;&#8201;Так,&#8201;&#8212;&#8201;промовили, пробурмотіли й прошепотіли вони.</p>
</div>
<div class="paragraph">
<p>&#8201;&#8212;&#8201;Якщо ви порушите будь-яке з цих правил, то надалі не вивчатимете трансфігурацію
в Гоґвортсі. Повторюйте разом зі мною: &#8220;Я ніколи не трансфігуруватиму нічого на
рідину чи газ&#8221;.</p>
</div>
<div class="paragraph">
<p>&#8201;&#8212;&#8201;Я ніколи не трансфігуруватиму нічого на рідину чи газ,&#8201;&#8212;&#8201;відгукнувся безладний хор
учнів.</p>
</div>
<div class="paragraph">
<p>&#8201;&#8212;&#8201;Ще раз! Гучніше! Я ніколи не трансфігуруватиму нічого на рідину чи газ.</p>
</div>
<div class="paragraph">
<p>&#8201;&#8212;&#8201;Я ніколи не трансфігуруватиму нічого на рідину чи газ.</p>
</div>
<div class="paragraph">
<p>&#8201;&#8212;&#8201;Я ніколи не трансфігуруватиму нічого на те, що виглядає як їжа чи будь-що інше,
що потрапляє всередину людського тіла.</p>
</div>
<div class="paragraph">
<p>&#8201;&#8212;&#8201;Я ніколи не трансфігуруватиму нічого на те, що має згоріти, бо це може створити
дим.</p>
</div>
<div class="paragraph">
<p>&#8201;&#8212;&#8201;Ви ніколи не трансфігуруватимете нічого на те, що виглядає як гроші, включно
з маґлівськими грошима,&#8201;&#8212;&#8201;сказала професорка Макґонеґел.&#8201;&#8212;&#8201;Ґобліни мають способи
дізнатися, хто це зробив. Згідно з визнаним законом, нація ґоблінів перебуває
в стані постійної <em>війни</em> з усіма магічними фальшивомонетниками. Вони не
надсилатимуть аврорів. Вони надішлють армію.</p>
</div>
<div class="paragraph">
<p>&#8201;&#8212;&#8201;Я ніколи не трансфігуруватиму нічого на те, що виглядає як гроші,&#8201;&#8212;&#8201;повторили
учні.</p>
</div>
<div class="paragraph">
<p>&#8201;&#8212;&#8201;І <em>понад усе</em>,&#8201;&#8212;&#8201;сказала професорка Макґонеґел,&#8201;&#8212;&#8201;ви ніколи не
трансфігуруватимете нічого живого, <em>особливо самих себе</em>. Це зробить
вас дуже хворими й, можливо, мертвими, залежно від того, як саме ви себе
трансфігуруєте та як довго ви підтримуватимете зміну.</p>
</div>
<div class="paragraph">
<p>Професорка Макґонеґел зупинилася.</p>
</div>
<div class="paragraph">
<p>&#8201;&#8212;&#8201;Містер Поттер наразі підняв руку догори, адже він бачив перетворення анімага,
а саме&#8201;&#8212;&#8201;перетворення людини на кицьку й назад. Але перетворення анімага не є
<em>вільною</em> трансфігурацією.</p>
</div>
<div class="paragraph">
<p>Професорка Макґонеґел дістала з кишені невеличкий шматок деревини й торкнулася
його паличкою, перетворивши на скляну кулю. Потім вона сказала &#8220;<em>Кристферріум!</em>&#8221;
і скляна куля стала сталевою. Ще одне торкання паличкою&#8201;&#8212;&#8201;і сталева куля
знову обернулася на шмат деревини.</p>
</div>
<div class="paragraph">
<p>&#8201;&#8212;&#8201;&#8220;<em>Кристферріум</em>&#8221; перетворює об’єкт з суцільного скла на суцільно сталевий
об’єкт подібної форми. Воно не в змозі на зворотне перетворення, так само як
не в змозі перетворити стіл на свиню. Найзагальніша форма трансфігурації&#8201;&#8212;&#8201;вільна трансфігурація, яку ви й вивчатимете,&#8201;&#8212;&#8201;здатна перетворити будь-який об’єкт
на будь-що інше, принаймні, коли йдеться про матеріальну форму. Саме тому вільна
трансфігурація має виконуватися безсловесно. Використання чарів потребувало б
різних слів для кожної окремої трансфігурації між об’єктом та ціллю.</p>
</div>
<div class="paragraph">
<p>Професорка Макґонеґел виразно подивилася на учнів.</p>
</div>
<div class="paragraph">
<p>&#8201;&#8212;&#8201;<em>Деякі</em> вчителі починають з трансфігураційних чарів і вже після цього переходять
до вільної трансфігурації. Так, це було б значно простіше на початку. Проте це
може сформувати у вас неправильні навички й послабить ваші здібності пізніше. На
моїх заняттях ви <em>від початку</em> вивчатимете вільну трансфігурацію, що потребуватиме
безсловесного накладання заклять. Для цього вам доведеться тримати в голові
форму початкового об’єкта, форму цільового об’єкта й процес трансформації.</p>
</div>
<div class="paragraph">
<p>&#8201;&#8212;&#8201;І, відповідаючи на запитання містера Поттера,&#8201;&#8212;&#8201;продовжувала професорка
Макґонеґел,&#8201;&#8212;&#8201;саме <em>вільну</em> трансфігурацію ви не маєте застосовувати до
жодного живого об’єкта. Існують чари й зілля, що можуть забезпечити безпечне,
оборотне, <em>обмежене</em> перетворення живих об’єктів. Наприклад, анімаг, що не має
кінцівки, не матиме її й після перетворення. Вільна трансфігурація <em>не є
безпечною</em>. Ваше тіло зміниться, доки воно буде трансфігурованим&#8201;&#8212;&#8201;дихання,
наприклад, спричиняє постійну втрату матерії тіла в оточуюче повітря. Коли
трансфігурація зійде, і ваше тіло спробує повернутися до своєї <em>початкової</em>
форми, воно буде не цілком здатне це зробити. Якщо ви притиснете свою паличку до
свого тіла й уявите себе з золотим волоссям, потім ваше волосся відпаде. Якщо
ви візуалізуєте себе кимось із чистішою шкірою, то забезпечите собі тривале
перебування в лікарні Святого Мунґа. А якщо ви трансфігуруєте себе на тілесну форму
дорослого, то коли трансфігурація зійде, ви помрете.</p>
</div>
<div class="paragraph">
<p>Це пояснювало, чому він бачив товстих хлопців і менш ніж бездоганно привабливих
дівчат. Чи старих людей, якщо вже на те пішло. Такого б не було, якби існувала
можливість просто трансфігурувати себе щоранку&#8230;&#8203; Гаррі підняв руку й спробував
очима подати професорці Макґонеґел сигнал.</p>
</div>
<div class="paragraph">
<p>&#8201;&#8212;&#8201;<em>Що</em>, містере Поттер?</p>
</div>
<div class="paragraph">
<p>&#8201;&#8212;&#8201;Чи можливо трансфігурувати живий об’єкт на статичну ціль, таку як монета,&#8201;&#8212;&#8201;ні, вибачте, мені дуже шкода,&#8201;&#8212;&#8201;скажімо, на сталеву кулю?</p>
</div>
<div class="paragraph">
<p>Професорка Макґонеґел похитала головою.</p>
</div>
<div class="paragraph">
<p>&#8201;&#8212;&#8201;Містере Поттер, навіть неживі об’єкти з плином часу зазнають невеличких внутрішніх
змін. Після того, як ефект трансфігурації зійде, не буде жодних видимих змін вашого
тіла, і протягом першої хвилини ви нічого не помітите. Але вже за годину ви будете хворим,
а за день&#8201;&#8212;&#8201;мертвим.</p>
</div>
<div class="paragraph">
<p>&#8201;&#8212;&#8201;Кхм, вибачте, то якби я прочитав був перший розділ, то я міг би <em>здогадатися,</em>
що стіл від початку був столом, а не свинею,&#8201;&#8212;&#8201;сказав Гаррі,&#8201;&#8212;&#8201;але тільки якщо
зробив би <em>додаткове</em> припущення, що ви не хочете вбивати свиню, яке <em>видається</em>
доволі ймовірним, проте&#8230;&#8203;</p>
</div>
<div class="paragraph">
<p>&#8201;&#8212;&#8201;Я вже передбачаю, що оцінювання ваших контрольних робіт буде
нескінченним джерелом втіхи для мене, містере Поттер. Але якщо ви маєте інші
запитання, чи не погодитеся ви притримати їх до кінця заняття?</p>
</div>
<div class="paragraph">
<p>&#8201;&#8212;&#8201;Більше питань немає, професорко.</p>
</div>
<div class="paragraph">
<p>&#8201;&#8212;&#8201;Тепер повторюйте за мною,&#8201;&#8212;&#8201;сказала професорка Макґонеґел.&#8201;&#8212;&#8201;Я ніколи
не намагатимусь трансфігурувати нічого живого, особливо самого себе,
хіба що буду конкретно проінструктований зробити це використовуючи спеціалізовані
чари чи зілля.</p>
</div>
<div class="paragraph">
<p>&#8201;&#8212;&#8201;Якщо я не впевнений, чи трансфігурація безпечна, я не виконуватиму її, доки
не спитаю в професорки Макґонеґел, або професора Флитвіка, або професора Снейпа,
або директора, що вони є єдиними визнаними фахівцями з трансфігурації в Гоґвортсі.
Запитувати в інших учнів <em>не прийнятно,</em> навіть якщо вони кажуть, що пам&#8217;ятають,
як ставили те саме запитання.</p>
</div>
<div class="paragraph">
<p>&#8201;&#8212;&#8201;Навіть якщо поточний професор Гоґвортсу із захисту стверджує, що трансфігурація
безпечна, і навіть якщо я бачив, як професор із захисту виконував її й нічого поганого
не сталося, сам я не намагатимусь її виконати.</p>
</div>
<div class="paragraph">
<p>&#8201;&#8212;&#8201;Я маю повне право відмовитися виконувати будь-яку трансфігурацію, через яку я
почуваюся хоч трохи знервовано. Враховуючи, що навіть директор Гоґвортсу не може
наказати мені протилежне, я, безумовно, не прийму такий наказ від професора із захисту,
навіть якщо професор із захисту погрожує зняти з гуртожитку сто очок і відрахувати мене.</p>
</div>
<div class="paragraph">
<p>&#8201;&#8212;&#8201;Якщо я порушу якесь з цих правил, то надалі не вивчатиму трансфігурацію під
час свого перебування в Гоґвортсі.</p>
</div>
<div class="paragraph">
<p>&#8201;&#8212;&#8201;Ми повторюватимемо ці правила на початку кожного заняття протягом першого місяця,&#8201;&#8212;&#8201;сказала професорка Макґонеґел.&#8201;&#8212;&#8201;А тепер почнімо. Початкові об&#8217;єкти&#8201;&#8212;&#8201;сірники,
цільові&#8201;&#8212;&#8201;голки&#8230;&#8203; будь ласка, відкладіть свої палички, дякую. Коли я сказала &#8220;почнімо&#8221;,
я мала на увазі, що ви почнете робити нотатки.</p>
</div>
<div class="paragraph">
<p>За півгодини до кінця заняття професорка Макґонеґел роздала сірники.</p>
</div>
<div class="paragraph">
<p>Наприкінці заняття Герміона мала сріблястий сірник, а решта класу, маґлівського
роду чи ні,&#8201;&#8212;&#8201;саме те, з чого й починали.</p>
</div>
<div class="paragraph">
<p>Професорка Макґонеґел нагородила її ще одним очком для Рейвенклову.</p>
</div>
<hr>
<div class="paragraph">
<p>Коли урок трансфігурації було завершено, Герміона підійшла до парти Гаррі, доки
він складав свої книжки до капшучка.</p>
</div>
<div class="paragraph">
<p>&#8201;&#8212;&#8201;Знаєш,&#8201;&#8212;&#8201;Герміона мала безневинний вираз обличчя,&#8201;&#8212;&#8201;сьогодні я заробила два
очки для Рейвенклову.</p>
</div>
<div class="paragraph">
<p>&#8201;&#8212;&#8201;Саме так,&#8201;&#8212;&#8201;коротко відповів Гаррі.</p>
</div>
<div class="paragraph">
<p>&#8201;&#8212;&#8201;Проте це не те саме, що твої <em>сім</em> очок. Гадаю, я просто не така розумна,
як ти.</p>
</div>
<div class="paragraph">
<p>Гаррі згодував своє домашнє завдання капшучкові й повернувся до Герміони, зіщуливши
очі. Він зовсім забув про це.</p>
</div>
<div class="paragraph">
<p>Вона дивилася на нього <em>грайливо</em>.</p>
</div>
<div class="paragraph">
<p>&#8201;&#8212;&#8201;Однак, заняття в нас щодня. Цікаво, скільки тобі знадобиться часу, щоб знайти
ще якихось гафелпафців, що потребують порятунку? Сьогодні понеділок, тож у тебе є
час аж до четверга.</p>
</div>
<div class="paragraph">
<p>Вони незмигно дивились одне одному в очі.</p>
</div>
<div class="paragraph">
<p>Гаррі заговорив першим.</p>
</div>
<div class="paragraph">
<p>&#8201;&#8212;&#8201;Ти, звісно, розумієш, що це означає війну.</p>
</div>
<div class="paragraph">
<p>&#8201;&#8212;&#8201;Я й не знала, що в нас був мир.</p>
</div>
<div class="paragraph">
<p>Всі інші учні тепер дивилися на них наче зачаровані. Всі інші учні, а також, на
жаль, професорка Макґонеґел.</p>
</div>
<div class="paragraph">
<p>&#8201;&#8212;&#8201;О, містере Поттер,&#8201;&#8212;&#8201;проспівала професорка Макґонеґел з іншого боку кімнати,&#8201;&#8212;&#8201;у мене є для вас гарні новини. Мадам Помфрі схвалила вашу пропозицію щодо
запобігання поломкам її спімстерівських дверцят, завершення робіт заплановано
на кінець цього тижня. Гадаю, це заслуговує&#8230;&#8203; хай буде десять очок Рейвенклову.</p>
</div>
<div class="paragraph">
<p>Герміона роззявила рота, її обличчя мало шокований та зраджений вигляд. Гаррі
уявляв, що вираз його обличчя не надто відрізнявся.</p>
</div>
<div class="paragraph">
<p>&#8201;&#8212;&#8201;<em>Професорко&#8230;&#8203;</em>&#8201;&#8212;&#8201;прошипів Гаррі.</p>
</div>
<div class="paragraph">
<p>&#8201;&#8212;&#8201;Ці десять очок <em>безсумнівно</em> заслужені, містере Поттер. Я не роздаю очки
гуртожиткам коли мені заманеться. Можливо, для вас це не мало великого значення&#8201;&#8212;&#8201;ви просто побачили щось крихке й запропонували спосіб захистити це. Але
спімстерівські дверцята коштовні, і директор був <em>не дуже</em> задоволений останнього
разу, коли одні з них розбилися.</p>
</div>
<div class="paragraph">
<p>Професорка Макґонеґел зробила задумливий вигляд.</p>
</div>
<div class="paragraph">
<p>&#8201;&#8212;&#8201;Оце так, цікаво, чи хтось з інших учнів колись отримував сімнадцять очок першого ж
свого дня в школі. Я маю це перевірити, але, підозрюю, це новий рекорд. Може нам варто
зробити оголошення під час вечері?</p>
</div>
<div class="paragraph">
<p>&#8201;&#8212;&#8201;<em>ПРОФЕСОРКО!</em>&#8201;&#8212;&#8201;скрикнув Гаррі.&#8201;&#8212;&#8201;Це <em>наша</em> війна! Припиніть втручатися!</p>
</div>
<div class="paragraph">
<p>&#8201;&#8212;&#8201;Тепер у вас є час аж до <em>наступного</em> четверга, містере Поттер. Хіба що,
звісно, ви раніше не затієте якісь пустощі й не <em>втратите</em> очки гуртожитку.
Наприклад, нешанобливо звертатиметесь до когось із професорів.</p>
</div>
<div class="paragraph">
<p>Професорка Макґонеґел притиснула палець до щоки, наче про щось розмірковувала.</p>
</div>
<div class="paragraph">
<p>&#8201;&#8212;&#8201;Гадаю, вже до кінця п&#8217;ятниці ви доберетеся до від&#8217;ємних чисел.</p>
</div>
<div class="paragraph">
<p>Гаррі закрив рота, клацнувши щелепою. Він дивився на Макґонеґел своїм найбільш
вбивчим поглядом, проте, видавалося, її це лише розважало.</p>
</div>
<div class="paragraph">
<p>&#8201;&#8212;&#8201;Так, безумовно, оголошення під час вечері,&#8201;&#8212;&#8201;далі обдумувала професорка
Макґонеґел.&#8201;&#8212;&#8201;Але це не має образити слизеринців, тож оголошення зробимо коротким.
Тільки кількість очок і факт рекорду&#8230;&#8203; а якщо хтось прийде до вас по допомогу
з домашнім завданням і розчарується, дізнавшись, що ви ще навіть не почали
читати свої підручники, ви завжди можете відіслати їх до міс Ґрейнджер.</p>
</div>
<div class="paragraph">
<p>&#8201;&#8212;&#8201;<em>Професорко!</em>&#8201;&#8212;&#8201;сказала Герміона надто високим голосом.</p>
</div>
<div class="paragraph">
<p>Професорка Макґонеґел не звернула на неї уваги.</p>
</div>
<div class="paragraph">
<p>&#8201;&#8212;&#8201;Оце так, цікаво, скільки часу знадобиться міс Ґрейнджер для здійснення чогось,
що заслуговувало б оголошення під час вечері? Я з нетерпінням чекаю на це, хай що
воно буде.</p>
</div>
<div class="paragraph">
<p>Гаррі й Герміона, за негласною взаємною згодою, розвернулися й покрокували геть
із класної кімнати. За ними послідувала низка загіпнотизованих рейвенкловців.</p>
</div>
<div class="paragraph">
<p>&#8201;&#8212;&#8201;Ем,&#8201;&#8212;&#8201;сказав Гаррі.&#8201;&#8212;&#8201;Після вечері досі в силі?</p>
</div>
<div class="paragraph">
<p>&#8201;&#8212;&#8201;Звісно,&#8201;&#8212;&#8201;відповіла Герміона.&#8201;&#8212;&#8201;Я б не хотіла, щоб ти ще більше відстав у
навчанні.</p>
</div>
<div class="paragraph">
<p>&#8201;&#8212;&#8201;О, дякую тобі. І, дозволь сказати, ти вже зараз така видатна, що я не можу не
замислюватися над тим, якою ти станеш, коли отримаєш початкову підготовку
з раціональності.</p>
</div>
<div class="paragraph">
<p>&#8201;&#8212;&#8201;Це справді так корисно? Не схоже, щоб вона допомагала тобі із замовляннями чи
трансфігурацією.</p>
</div>
<div class="paragraph">
<p>Повисла легка пауза.</p>
</div>
<div class="paragraph">
<p>&#8201;&#8212;&#8201;Ну, я отримав свої підручники тільки чотири дні тому. Ось чому мені довелося
заробляти ці сімнадцять очок не використовуючи палички.</p>
</div>
<div class="paragraph">
<p>&#8201;&#8212;&#8201;Чотири дні тому? Мабуть, ти не можеш прочитати вісім книжок за чотири дні, та
ти міг прочитати бодай <em>одну</em>. Скільки днів тобі знадобиться, щоб закінчити, з
поточною швидкістю? Ти знаєш усю цю математику, тож скажи мені, скільки буде
вісім по чотири, розділити на нуль?</p>
</div>
<div class="paragraph">
<p>&#8201;&#8212;&#8201;У мене зараз заняття, яких у тебе не було, але вихідні вільні, тож&#8230;&#8203; границя
восьми на чотири, розділити на епсілон, при епсілон прямує до нуля справа&#8230;&#8203;
о 10:47, у неділю вранці.</p>
</div>
<div class="paragraph">
<p>&#8201;&#8212;&#8201;Взагалі-то, я встигла за <em>три</em> дні.</p>
</div>
<div class="paragraph">
<p>&#8201;&#8212;&#8201;Тоді в суботу, о 14:47. Я впевнений, що десь знайду час.</p>
</div>
<div class="paragraph">
<p>І був вечір і був ранок&#8201;&#8212;&#8201;день перший.</p>
</div>
</div>
</div>
</div>

<div id="nav-bottom">
<div id="help-with-errors">Помітили помилку? Допоможіть &#8212; виділіть її й натисніть на кнопку &#8220;Помилка?&#8221;. Дякуємо :)</div>
<form action="/go.php" method="GET" id="nav-form-top" target="_top"><div class="nav-prev"><a href="/014.html" title="Розділ 14. Не пі&#x0301;знане й непізна&#x0301;нне" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html">Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html">Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html">Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html">Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html" selected>Розділ 15. Сумлінність</option><option value="/016.html">Розділ 16. Творче мислення</option><option value="/017.html">Розділ 17. У пошуках гіпотези</option><option value="/018.html">Розділ 18. Ієрархії домінування</option><option value="/019.html">Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/016.html" title="Розділ 16. Творче мислення" accesskey="n" target="_top">Наступний &raquo;</a></div></form>
</div>
</div>

<div>
<div>
<div style="display:none" id="dialog-message"></div>
<div style="display:none" id="dialog-form" title="Повідомити про помилку">
  <p class="validateTips">Всі поля необовʼязкові.</p>

  <form>
      <input type="hidden" name="fulltext" id="fulltext" value="">
      <input type="hidden" name="translation" id="translation" value="">
      <input type="hidden" name="page" id="page" value="015">
      <table width="100%">
      <tr>
          <td colspan="2"><label for="problem">Що не так:</label></td>
      </tr>
      <tr>
          <td width="100%" colspan="2">
              <textarea rows="3" style="width: 100%" name="problem" id="problem" class="text ui-widget-content ui-corner-all"></textarea>
          </td>
      </tr>
      <tr>
        <td><label for="email">Поштова скринька:</label></td>
        <td><input type="text" name="email" id="email" value="" class="text ui-widget-content ui-corner-all"></td>
      </tr>
      <tr>
        <td><label for="name">Імʼя:</label></td>
        <td><input type="text" name="name" id="name" value="" class="text ui-widget-content ui-corner-all"></td>
      </tr>
      <tr>
        <td><label for="remember">Запамʼятати</label></td>
        <td><input type="checkbox" name="remember" id="remember" value="1" class="ui-widget-content"></td>
      </tr>
      </table>

      <!-- Allow form submission with keyboard without duplicating the dialog button -->
      <input type="submit" tabindex="-1" style="position:absolute; top:-1000px">
  </form>
</div>
<button id="report_error_button">Помилка?</button>
<script src="./google-analytics.js" type="text/javascript"></script>
</div>
</div>
</div>
<div id="footer">
<div id="footer-text">
Востаннє оновлено 2017-04-26 13:14:46 EEST
</div>
</div>
</body>
</html>