<!DOCTYPE html>
<html lang="uk">
<head>
<meta charset="UTF-8">
<!--[if IE]><meta http-equiv="X-UA-Compatible" content="IE=edge"><![endif]-->
<meta name="viewport" content="width=device-width, initial-scale=1.0">
<meta name="generator" content="Asciidoctor 1.5.5">
<title>Розділ 13: Неправильні питання</title>
<link rel="stylesheet" href="./hpimr.css">
<!-- html here goes to header of each document -->

<!-- Add to homescreen for Safari on iOS -->
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="apple-mobile-web-app-title" content="ГПіМР">
<link rel="apple-touch-icon" href="/HP_-_Harry_Potter_wordmark.svg.png" />

<link rel="manifest" href="manifest.json" />

<meta name="mobile-web-app-capable" content="yes">
<meta name="application-name" content="ГПіМР">
<link rel="icon" sizes="192x192" href="/HP_-_Harry_Potter_wordmark.svg.png" />

<!-- Tile icon for Win8 -->
<meta name="msapplication-TileImage" content="/HP_-_Harry_Potter_wordmark.svg.png" />
</head>
<body class="article">
<div id="header">
</div>
<div id="content">
<script src="./script.js" type="text/javascript"></script>
<link rel="stylesheet" href="./jquery-ui.css">
<div id="access">
<div class="menu-main-menu-container"><ul id="menu-main-menu" class="menu"><li id="menu-item-53" class="menu-item menu-item-type-custom menu-item-object-custom menu-item-home menu-item-53"><a href="/">Зміст</a></li>
<li id="menu-item-101" class="menu-item menu-item-type-taxonomy menu-item-object-category menu-item-101"><a href="http://hpmor.com/">Оригінал англійською</a></li>
<li id="menu-item-83" class="menu-item menu-item-type-post_type menu-item-object-page menu-item-83"><a href="http://github.com/hpimr/hpimr">github</a></li>
<li id="menu-item-48" class="menu-item menu-item-type-post_type menu-item-object-page menu-item-48"><a href="/help.html">Як долучитися</a></li>
<li id="menu-item-48" class="menu-item menu-item-type-post_type menu-item-object-page menu-item-49"><a href="https://www.facebook.com/groups/212447182535471/">Фейсбук</a></li>
</ul></div>
</div>
<div id="invertable">
<div id="nav-top"><form action="/go.php" method="GET" id="nav-form-top" target="_top"><div class="nav-prev"><a href="/012.html" title="Розділ 12. Контроль поривів" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html">Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html">Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html">Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html" selected>Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html">Розділ 15. Сумлінність</option><option value="/016.html">Розділ 16. Творче мислення</option><option value="/017.html">Розділ 17. У пошуках гіпотези</option><option value="/018.html">Розділ 18. Ієрархії домінування</option><option value="/019.html">Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/014.html" title="Розділ 14. Не пі&#x0301;знане й непізна&#x0301;нне" accesskey="n" target="_top">Наступний &raquo;</a></div></form></div>
<div id="storycontent">
<div class="sect1">
<h2 id="_Розділ_13_Неправильні_питання">Розділ 13: Неправильні питання</h2>
<div class="sectionbody">
<div class="paragraph">
<p>Елен сіла Дж. К. Ролінґ оментіелво.</p>
</div>
<hr>
<div class="paragraph">
<p>ПРИМІТКА: не панікуйте. Я урочисто присягаю, що існує логічне, провіщене,
сумісне з каноном пояснення всьому, що коїться в цьому розділі. Це загадка, і
ви повинні спробувати її розгадати, якщо ж ні&#8201;&#8212;&#8201;просто прочитайте наступний
розділ.</p>
</div>
<hr>
<div class="paragraph">
<p>&#8201;&#8212;&#8201;<em>Це одна з найпростіших загадок, що я коли-небудь чула.</em></p>
</div>
<hr>
<div class="paragraph">
<p>Щойно Гаррі відкрив очі в рейвенкловській спальні для хлопчиків-першачків,
зранку свого першого повноцінного дня у Гоґвортсі, він знав, що щось не так.</p>
</div>
<div class="paragraph">
<p>Було тихо.</p>
</div>
<div class="paragraph">
<p><em>Надто</em> тихо.</p>
</div>
<div class="paragraph">
<p>А, точно&#8230;&#8203; На узголівʼя його ліжка було накладено чари Квіетус, що ними можна
було керувати за допомогою невеличкого повзунка, який був єдиною причиною, чому
заснути в Рейвенклові було взагалі можливо.</p>
</div>
<div class="paragraph">
<p>Гаррі сів й огледівся, очікуючи побачити, як решта готується до занять&#8230;&#8203;</p>
</div>
<div class="paragraph">
<p>Спальня, порожня.</p>
</div>
<div class="paragraph">
<p>Ліжка, зімʼяті й не заслані.</p>
</div>
<div class="paragraph">
<p>Сонце, що світить з доволі високого кута.</p>
</div>
<div class="paragraph">
<p>Його квіетор виставлено на максимум.</p>
</div>
<div class="paragraph">
<p>І його механічний годинник досі йде, проте будильник вимкнено.</p>
</div>
<div class="paragraph">
<p>Видається, йому дозволили проспати до 9:52. Незважаючи на те, що він був доклав
усіх зусиль, щоб синхронізувати свій 26-годинний цикл сну зі своїм прибуттям до
Гоґвортсу, минулої ночі він не лягав спати аж до приблизно першої. Він планував
прокинутися о сьомій разом з іншими учнями. Він міг пережити невеличкий недосип
першого дня, якщо отримає якісь магічні ліки до завтра. Але тепер він
пропустив сніданок. І своє найперше заняття у Гоґвортсі, з гербалогії, що
почалося вже годину й двадцять дві хвилини тому.</p>
</div>
<div class="paragraph">
<p>Гнів повільно, повільно прокидався всередині. Ой, який чудовий маленький жарт.
Вимкнемо його будильник. Підкрутимо квіетор. І хай містер велике цабе Гаррі
Поттер пропустить своє перше заняття та буде звинувачений у тому, що він
сонько.</p>
</div>
<div class="paragraph">
<p>Коли Гаррі дізнається, хто це зробив&#8230;&#8203;</p>
</div>
<div class="paragraph">
<p>Ні, це могло бути зроблено лише сумісними зусиллями решти дванадцяти хлопців зі
спальні Рейвенклову. Всі вони мали бачити його спляче тіло. Всі вони дозволили
були йому проспати сніданок.</p>
</div>
<div class="paragraph">
<p>Гнів випарувався, на його місце прийшла розгубленість й глибока образа.
Він їм <em>сподобався</em>. Він так гадав був. Вчора вночі він гадав, що сподобався їм.
<em>Чому&#8230;&#8203;</em></p>
</div>
<div class="paragraph">
<p>Коли Гаррі виліз з ліжка, то побачив на узголівʼї аркуш паперу повернутий до
кімнати.</p>
</div>
<div class="paragraph">
<p>На ньому було написано:</p>
</div>
<div class="paragraph">
<p><em>Мої товариші рейвенкловці,</em></p>
</div>
<div class="paragraph">
<p><em>У мене був екстра довгий день. Будь ласка, дайте мені виспатися й не
хвилюйтеся щодо мого сніданку. Я не забув про своє перше заняття.</em></p>
</div>
<div class="paragraph">
<p><em>Ваш,</em></p>
</div>
<div class="paragraph">
<p><em>Гаррі Поттер.</em></p>
</div>
<div class="paragraph">
<p>І ось Гаррі стояв, закляклий, крижана вода струменіла в його жилах.</p>
</div>
<div class="paragraph">
<p>Напис було зроблено його власним почерком, його власним механічним олівцем.</p>
</div>
<div class="paragraph">
<p>І він не памʼятав, як писав його.</p>
</div>
<div class="paragraph">
<p>І&#8230;&#8203; Гаррі покосився на аркуш. І якщо це не його уява, слова &#8220;Я не забув&#8221;
було написано в іншому стилі, ніби він намагався сказати собі щось?..</p>
</div>
<div class="paragraph">
<p>Невже він <em>знав</em>, що його забуттятнуть? Він що, не спав допізна, скоїв якийсь
злочин чи щось під прикриттям, а потім&#8230;&#8203; але ж він <em>не знав</em> закляття
&#8220;Забуттятус&#8221;&#8230;&#8203; невже хтось інший&#8230;&#8203; що&#8230;&#8203;</p>
</div>
<div class="paragraph">
<p>Дещо спало Гаррі на думку. Якщо він <em>дійсно</em> знав, що його забуттятнуть&#8230;&#8203;</p>
</div>
<div class="paragraph">
<p>Досі в піжамі, Гаррі оббіг ліжко до валізи, натиснув великим пальцем на
замок, витяг свій капшучок, занурив в нього руку й сказав &#8220;Повідомлення
собі&#8221;.</p>
</div>
<div class="paragraph">
<p>Інший аркуш паперу зʼявився в його руці.</p>
</div>
<div class="paragraph">
<p>Гаррі дістав його й витріщився на нього. Це повідомлення теж було написано його
власним почерком.</p>
</div>
<div class="paragraph">
<p>У записці було написано:</p>
</div>
<div class="paragraph">
<p><em>Любий я,</em></p>
</div>
<div class="paragraph">
<p><em>Будь ласка, зіграй у цю гру. Ти можеш зіграти в цю гру лише раз у житті. Це
неповторна можливість.</em></p>
</div>
<div class="paragraph">
<p><em>Код розпізнавання 927, я картопля.</em></p>
</div>
<div class="paragraph">
<p><em>Щиро твій,</em></p>
</div>
<div class="paragraph">
<p><em>Ти.</em></p>
</div>
<div class="paragraph">
<p>Гаррі повільно кивнув. &#8220;Код розпізнавання 927, я картопля&#8221;&#8201;&#8212;&#8201;справді було
повідомленням, яке він вигадав завчасно&#8201;&#8212;&#8201;декілька років тому, коли дивився
телевізор,&#8201;&#8212;&#8201;і яке було відоме лише йому. Якби було потрібно визначити, чи
його копія&#8201;&#8212;&#8201;це дійсно <em>він</em>, чи щось таке. Про всяк випадок. Будь готовий.</p>
</div>
<div class="paragraph">
<p>Гаррі не міг <em>довіряти</em> повідомленню, можливо тут було задіяно інші закляття.
Проте це виключало будь-які прості жарти. Він безперечно написав був це й
безперечно не памʼятав, як писав це.</p>
</div>
<div class="paragraph">
<p>Доки Гаррі витріщався на аркуш, він помітив, що з іншого боку теж було чорнило.</p>
</div>
<div class="paragraph">
<p>Він перевернув аркуш.</p>
</div>
<div class="paragraph">
<p>І прочитав на зворотній стороні:</p>
</div>
<div class="paragraph">
<p><span class="center"><em>ІНСТРУКЦІЇ ГРИ:</em></span></p>
</div>
<div class="paragraph">
<p><span class="center"><em>тобі невідомі правила гри</em></span></p>
</div>
<div class="paragraph">
<p><span class="center"><em>тобі невідомі ставки гри</em></span></p>
</div>
<div class="paragraph">
<p><span class="center"><em>тобі невідомі цілі гри</em></span></p>
</div>
<div class="paragraph">
<p><span class="center"><em>тобі невідомо, хто контролює гру</em></span></p>
</div>
<div class="paragraph">
<p><span class="center"><em>тобі невідомо, як завершити гру</em></span></p>
</div>
<div class="paragraph">
<p><span class="center"><em>Ти починаєш зі 100 балами.</em></span></p>
</div>
<div class="paragraph">
<p><span class="center"><em>Уперед.</em></span></p>
</div>
<div class="paragraph">
<p>Гаррі втупився в &#8220;інструкції&#8221;. Ця сторона була написана не від руки; почерк
був ідеально звичайним, відповідно штучним. Скидалося на те, що це було
написано самописним пером, на кшталт того, яке він купив для писання під
диктовку.</p>
</div>
<div class="paragraph">
<p>Він <em>поняття зеленого не мав</em>, що коїлося.</p>
</div>
<div class="paragraph">
<p>Ну&#8230;&#8203; першим кроком було вдягнутися й поїсти. Можливо в іншому порядку. Його
шлунок був доволі порожнім.</p>
</div>
<div class="paragraph">
<p>Він пропустив сніданок, звісно, проте зрештою він був готовий і до цього, адже
заздалегідь подумав про це. Гаррі опустив руку в капшучок і сказав
&#8220;Батончики&#8221;, очікуючи отримати коробку злакових батончиків, що він купив
перед відʼїздом до Гоґвортсу.</p>
</div>
<div class="paragraph">
<p>Те, що він отримав, не було на дотик схоже на коробку злакових батончиків.</p>
</div>
<div class="paragraph">
<p>Коли Гаррі витяг руку й подивився, що в ній, то побачив два малесеньких
солодких батончики&#8201;&#8212;&#8201;навіть близько недостатньо для трапези&#8201;&#8212;&#8201;з прикріпленою
запискою, написаною тим самим почерком, що й інструкції гри.</p>
</div>
<div class="paragraph">
<p>У записці було написано:</p>
</div>
<div class="paragraph">
<p>НЕВДАЛА СПРОБА: -1 БАЛ</p>
</div>
<div class="paragraph">
<p>ЗАРАЗ БАЛІВ: 99</p>
</div>
<div class="paragraph">
<p>ФІЗИЧНИЙ СТАН: ДОСІ ГОЛОДНИЙ</p>
</div>
<div class="paragraph">
<p>МЕНТАЛЬНИЙ СТАН: СПАНТЕЛИЧЕНИЙ</p>
</div>
<div class="paragraph">
<p>&#8201;&#8212;&#8201;Гхяааа,&#8201;&#8212;&#8201;вимовив рот Гаррі без жодної свідомої команди чи рішення з його
боку.</p>
</div>
<div class="paragraph">
<p>Він простояв на місці приблизно хвилину.</p>
</div>
<div class="paragraph">
<p>Хвилиною потому ситуація <em>досі</em> ані краплі не прояснішала, і він <em>досі</em> й
гадки не мав, що коїться, його мозок ще навіть не <em>почав</em> чіплятися за бодай
якусь <em>гіпотезу</em>, ніби на його ментальних руках були величезні ґумові
кулі-рукавиці, що нічого не дозволяли підняти.</p>
</div>
<div class="paragraph">
<p>Його шлунок, що мав власні пріоритети, запропонував одну можливу спробу
досліду.</p>
</div>
<div class="paragraph">
<p>&#8201;&#8212;&#8201;Е&#8230;&#8203;&#8201;&#8212;&#8201;сказав Гаррі порожній кімнаті.&#8201;&#8212;&#8201;Гадаю, я не можу витратити бал та
отримати свою коробку злакових батончиків назад?</p>
</div>
<div class="paragraph">
<p>Відповіддю йому була лише тиша.</p>
</div>
<div class="paragraph">
<p>Гаррі засунув руку до капшучка й сказав &#8220;Коробка злакових батончиків&#8221;.</p>
</div>
<div class="paragraph">
<p>У його руці зʼявилася правильної на дотик форми коробка&#8230;&#8203; але вона була надто
легкою, і відкритою, і порожньою, і до неї було прикріплено записку:</p>
</div>
<div class="paragraph">
<p>ВИТРАЧЕНО БАЛІВ: 1</p>
</div>
<div class="paragraph">
<p>ЗАРАЗ БАЛІВ: 98</p>
</div>
<div class="paragraph">
<p>ТИ ЗДОБУВ: КОРОБКУ ЗЛАКОВИХ БАТОНЧИКІВ</p>
</div>
<div class="paragraph">
<p>&#8201;&#8212;&#8201;Я б хотів витратити ще один бал і отримати <em>власне злакові батончики</em>
назад,&#8201;&#8212;&#8201;сказав Гаррі.</p>
</div>
<div class="paragraph">
<p>Знову тиша.</p>
</div>
<div class="paragraph">
<p>Гаррі засунув руку до капшучка й сказав &#8220;злакові батончики&#8221;.</p>
</div>
<div class="paragraph">
<p>Нічого не зʼявилося.</p>
</div>
<div class="paragraph">
<p>Гаррі розпачливо знизав плечима й пішов до тумбочки біля ліжка, що її йому
виділила школа, щоб взяти свою сьогоднішню чаклунську мантію.</p>
</div>
<div class="paragraph">
<p>На дні тумбочки, під його мантією, лежали злакові батончики з запискою:</p>
</div>
<div class="paragraph">
<p>ВИТРАЧЕНО БАЛІВ: 1</p>
</div>
<div class="paragraph">
<p>ЗАРАЗ БАЛІВ: 97</p>
</div>
<div class="paragraph">
<p>ТИ ЗДОБУВ: 6 ЗЛАКОВИХ БАТОНЧИКІВ</p>
</div>
<div class="paragraph">
<p>ТИ ДОСІ ОДЯГНУТИЙ У: ПІЖАМУ</p>
</div>
<div class="paragraph">
<p>НЕ ЇЖ ДОКИ ТИ В ПІЖАМІ</p>
</div>
<div class="paragraph">
<p>ОТРИМАЄШ ПІЖАМНИЙ ШТРАФ</p>
</div>
<div class="paragraph">
<p><em>А тепер я знаю, що хай хто контролює цю гру&#8201;&#8212;&#8201;він божевільний.</em></p>
</div>
<div class="paragraph">
<p>&#8201;&#8212;&#8201;Моя відповідь, що гру контролює Дамблдор,&#8201;&#8212;&#8201;сказав Гаррі вголос. Може
<em>цього</em> разу він встановить новий рекорд за швидкість мізкування.</p>
</div>
<div class="paragraph">
<p>Тиша.</p>
</div>
<div class="paragraph">
<p>Але Гаррі вже зрозумів шаблон: записка буде в наступному місці, де він
шукатиме. Отже він зазирнув під ліжко.</p>
</div>
<div class="paragraph">
<p>ХА! ХА ХА ХА ХА ХА!</p>
</div>
<div class="paragraph">
<p>ХА ХА ХА ХА ХА ХА!</p>
</div>
<div class="paragraph">
<p>ХА! ХА! ХА! ХА! ХА! ХА!</p>
</div>
<div class="paragraph">
<p>ДАМБЛДОР НЕ КЕРУЄ ГРОЮ</p>
</div>
<div class="paragraph">
<p>ПОГАНА ВІДПОВІДЬ</p>
</div>
<div class="paragraph">
<p>ДУЖЕ ПОГАНА ВІДПОВІДЬ</p>
</div>
<div class="paragraph">
<p>-20 БАЛІВ</p>
</div>
<div class="paragraph">
<p>І ТИ ДОСІ В ПІЖАМІ</p>
</div>
<div class="paragraph">
<p>ЦЕ ТВІЙ ЧЕТВЕРТИЙ ХІД</p>
</div>
<div class="paragraph">
<p>І ТИ ДОСІ В ПІЖАМІ</p>
</div>
<div class="paragraph">
<p>ПІЖАМНИЙ ШТРАФ: -2 БАЛИ</p>
</div>
<div class="paragraph">
<p>ЗАРАЗ БАЛІВ: 75</p>
</div>
<div class="paragraph">
<p>Ну й нехай. Гаразд. Переконали&#8201;&#8212;&#8201;це складна загадка. Був лише перший день
навчання, і якщо виключити Дамблдора, то він просто не знав більше жодного
імені достатньо божевільної людини.</p>
</div>
<div class="paragraph">
<p>Його тіло рухалося більш-менш на автопілоті: Гаррі підібрав комплект з мантії й
трусів, витягнув підвальний рівень своєї валізи (він був доволі соромʼязливий&#8201;&#8212;&#8201;хтось же міг зайти до спальні), одягнувся, а потім піднявся сходами щоб скласти
піжаму.</p>
</div>
<div class="paragraph">
<p>Гаррі зупинився перед тим, як витягнути шухляду тумбочки, де він зберігав
піжаму. Якщо він зрозумів схему правильно&#8230;&#8203;</p>
</div>
<div class="paragraph">
<p>&#8201;&#8212;&#8201;Як заробити більше балів?&#8201;&#8212;&#8201;запитав Гаррі вголос.</p>
</div>
<div class="paragraph">
<p>Потім витягнув шухляду.</p>
</div>
<div class="paragraph">
<p>МОЖЛИВОСТІ ТВОРИТИ ДОБРО Є ПОВСЮДИ</p>
</div>
<div class="paragraph">
<p>ПРОТЕ ПІТЬМА Є ТАМ, ДЕ МАЄ БУТИ СВІТЛО</p>
</div>
<div class="paragraph">
<p>ВАРТІСТЬ ПИТАННЯ: 1 БАЛ</p>
</div>
<div class="paragraph">
<p>ЗАРАЗ БАЛІВ: 74</p>
</div>
<div class="paragraph">
<p>ГАРНІ ТРУСИ</p>
</div>
<div class="paragraph">
<p>ЇХ ВИБИРАЛА ТВОЯ МАМА?</p>
</div>
<div class="paragraph">
<p>Гаррі розчавив записку в руці, його обличчя налилося багрянцем. Йому згадалася
лайка Драко. <em>Син бруднокровки&#8230;&#8203;</em></p>
</div>
<div class="paragraph">
<p>Але він вже знав, що не варто казати цього вголос. Він би напевно отримав штраф
за лайку.</p>
</div>
<div class="paragraph">
<p>Гаррі оперезався моковим капшучком та паличкою. Він зняв обгортку одного зі
злакових батончиків та кинув його до смітника в кімнаті, де вона приземлилася
на ледь надкушеній шоколадній жабці, пожмаканому конверті й зеленому та червоному
обгортковому папері. Решту злакових батончиків він поклав до мокового капшучка.</p>
</div>
<div class="paragraph">
<p>Він огледівся в останній, безнадійній та зрештою марній спробі знайти якісь
підказки.</p>
</div>
<div class="paragraph">
<p>А потім Гаррі вийшов зі спальні, їдячи на ходу, на пошуки підземель Слизерину.
Принаймні, йому <em>здалося</em>, що рядок записки був саме про це.</p>
</div>
<div class="paragraph">
<p>Намагатися орієнтуватися в залах Гоґвортсу було&#8230;&#8203; напевно <em>не настільки</em>
погано, як блукати всередині картини Ешера&#8201;&#8212;&#8201;таке казали задля красного
слівця, а не для опису реальності.</p>
</div>
<div class="paragraph">
<p>Трохи потому Гаррі вже вважав, що, насправді, картини Ешера мали переваги й
недоліки порівняно з Гоґвортсом. Недоліки: Немає сталого гравітаційного
напрямку. Переваги: Принаймні сходи не рухалися <em>ДОКИ ТИ ДОСІ НА НИХ</em>.</p>
</div>
<div class="paragraph">
<p>Вчора, щоб дістатися спальні, Гаррі піднявся на чотири сходових марші. Після
сповзання не менш як дванадцятьма сходовими маршами та без бодай якихось ознак
підземель, Гаррі зробив висновок, що (1) картина Ешера була б <em>легкою
прогулянкою</em> в порівнянні, (2) він якимось чином опинився <em>вище</em> в замку,
ніж коли починав, і (3) він настільки <em>ґрунтовно</em> загубився, що не здивувався
би, навіть якби побачив з наступного вікна два місяці в небі.</p>
</div>
<div class="paragraph">
<p>Запасним планом А було зупинитися й запитати в когось дорогу, проте,
видавалося, що була гостра нестача людей на прогулянці, ніби всі без винятку
бездарі ходили на заняття, як і мали, абощо.</p>
</div>
<div class="paragraph">
<p>Запасний план Б&#8230;&#8203;</p>
</div>
<div class="paragraph">
<p>&#8201;&#8212;&#8201;Я загубився,&#8201;&#8212;&#8201;сказав Гаррі вголос.&#8201;&#8212;&#8201;Чи може, ем, дух замку Гоґвортс
допомогти мені абощо?</p>
</div>
<div class="paragraph">
<p>&#8201;&#8212;&#8201;Не думаю, що в цього замку є дух,&#8201;&#8212;&#8201;зазначила мудра стара пані з однієї з
картин на стінах.&#8201;&#8212;&#8201;Життя, мабуть так, проте не дух.</p>
</div>
<div class="paragraph">
<p>Ненадовго запала тиша.</p>
</div>
<div class="paragraph">
<p>&#8201;&#8212;&#8201;А ви&#8230;&#8203;&#8201;&#8212;&#8201;почав Гаррі, а потім стулив пельку. Якщо подумати, то ні, він НЕ
ЗБИРАВСЯ питати картину, чи та було цілковито притомна в тому сенсі, що
усвідомлює власну свідомість.</p>
</div>
<div class="paragraph">
<p>&#8201;&#8212;&#8201;Я Гаррі Поттер,&#8201;&#8212;&#8201;сказав його рот, більш-менш на автопілоті. Також
більш-менш автоматично Гаррі простягнув руку до картини.</p>
</div>
<div class="paragraph">
<p>Жінка з картини подивилася згори на руку Гаррі й здійняла брови.</p>
</div>
<div class="paragraph">
<p>Гаррі повільно опустив руку до свого боку.</p>
</div>
<div class="paragraph">
<p>&#8201;&#8212;&#8201;Перепрошую,&#8201;&#8212;&#8201;сказав Гаррі,&#8201;&#8212;&#8201;я тут ніби як новенький.</p>
</div>
<div class="paragraph">
<p>&#8201;&#8212;&#8201;Це я помітила, юний рейвене. Куди ти намагаєшся дістатися?</p>
</div>
<div class="paragraph">
<p>Гаррі завагався.</p>
</div>
<div class="paragraph">
<p>&#8201;&#8212;&#8201;Я й сам не певен,&#8201;&#8212;&#8201;сказав він.</p>
</div>
<div class="paragraph">
<p>&#8201;&#8212;&#8201;Тоді, можливо, ти вже там.</p>
</div>
<div class="paragraph">
<p>&#8201;&#8212;&#8201;Ну, <em>куди б</em> я не намагався дістатися, гадаю, це не <em>тут</em>&#8230;&#8203;&#8201;&#8212;&#8201;Гаррі
замовк, збагнувши, наскільки він скидається на ідіота.</p>
</div>
<div class="paragraph">
<p>&#8201;&#8212;&#8201;Почнімо спочатку. Я граю в гру, тільки не знаю правил&#8230;&#8203;&#8201;&#8212;&#8201;це теж звучало не
дуже, чи не так.</p>
</div>
<div class="paragraph">
<p>&#8201;&#8212;&#8201;Гаразд, третя спроба. Я шукаю можливостей творити добро, щоб заробити бали,
і все, що в мене є,&#8201;&#8212;&#8201;це загадкова підказка про те, що пітьма є там, де має бути
світло, отже я намагався спуститися, проте схоже натомість підіймаюся&#8230;&#8203;</p>
</div>
<div class="paragraph">
<p>Стара пані з картини дивилася на нього доволі скептично.</p>
</div>
<div class="paragraph">
<p>Гаррі зітхнув.</p>
</div>
<div class="paragraph">
<p>&#8201;&#8212;&#8201;Моє життя тяжіє до чудернацтва.</p>
</div>
<div class="paragraph">
<p>&#8201;&#8212;&#8201;Чи справедливо буде сказати, що ви не знаєте, куди йдете й чому ви
намагаєтеся туди потрапити?</p>
</div>
<div class="paragraph">
<p>&#8201;&#8212;&#8201;<em>Абсолютно</em> справедливо.</p>
</div>
<div class="paragraph">
<p>Стара пані кивнула.</p>
</div>
<div class="paragraph">
<p>&#8201;&#8212;&#8201;Я не впевнена, що найсерйознішою з ваших проблем є те, що ви загубилися,
юначе.</p>
</div>
<div class="paragraph">
<p>&#8201;&#8212;&#8201;Ваша правда. Проте, на відміну від серйозніших проблем, цю я хоча б розумію,
як розвʼязувати, і, <em>оце так</em>, я лише щойно усвідомив, що наша розмова
перетворюється на метафору до людського існування.</p>
</div>
<div class="paragraph">
<p>Пані схвально зиркнула на Гаррі.</p>
</div>
<div class="paragraph">
<p>&#8201;&#8212;&#8201;Ви <em>справді</em> хороший юний рейвен, чи не так? На мить я засумнівалася.
Отож, загалом, якщо продовжувати повертати ліворуч, то обовʼязково
спускатимешся.</p>
</div>
<div class="paragraph">
<p>Це звучало напрочуд знайомо, але Гаррі ніяк не міг згадати, де він чув таке
раніше.</p>
</div>
<div class="paragraph">
<p>&#8201;&#8212;&#8201;Гм&#8230;&#8203; ви, схоже, дуже розумна людина. Чи картина дуже розумної людини&#8230;&#8203;
Хай там як, чи чули ви про таємничу гру, в яку можна зіграти лише раз, і тобі
ніхто не розповідає правил?</p>
</div>
<div class="paragraph">
<p>&#8201;&#8212;&#8201;Життя,&#8201;&#8212;&#8201;одразу відповіла пані.&#8201;&#8212;&#8201;Це одна з найпростіших загадок, що я
чула.</p>
</div>
<div class="paragraph">
<p>Гаррі кліпнув очима.</p>
</div>
<div class="paragraph">
<p>&#8201;&#8212;&#8201;Ні,&#8201;&#8212;&#8201;повільно сказав він.&#8201;&#8212;&#8201;Маю на увазі що я дійсно отримав
справжнісіньку записку і все таке, і в ній було написано, що я маю зіграти в
гру, але правил мені не скажуть, і хтось залишає мені маленькі клаптики паперу,
на яких написано скільки балів я втратив за порушення правил, наприклад штраф
мінус два бали за те, що я в піжамі. Чи знаєте ви когось з Гоґвортсу, хто
достатньо божевільний і достатньо могутній, щоб робити щось таке? Крім
Дамблдора, звісно?</p>
</div>
<div class="paragraph">
<p>Картина з пані зітхнула.</p>
</div>
<div class="paragraph">
<p>&#8201;&#8212;&#8201;Я лише картина, юначе. Я памʼятаю Гоґвортс таким, яким він був&#8201;&#8212;&#8201;а не
Гоґвортс, що є зараз. Все, що я можу сказати тобі: якби це була загадка, то
відповідь була б, що гра&#8201;&#8212;&#8201;це життя, і хоча ми не вигадуємо всіх правил,
єдиний, хто нагороджує чи штрафує балами,&#8201;&#8212;&#8201;це завжди ти. Якщо це не
головоломка, а реальність, то я не знаю.</p>
</div>
<div class="paragraph">
<p>Гаррі низько вклонився картині.</p>
</div>
<div class="paragraph">
<p>&#8201;&#8212;&#8201;Дякую, шановна пані.</p>
</div>
<div class="paragraph">
<p>Пані зробила йому реверанс.</p>
</div>
<div class="paragraph">
<p>&#8201;&#8212;&#8201;Хотіла б я сказати, що берегтиму памʼять про тебе в серці,&#8201;&#8212;&#8201;сказала вона,&#8201;&#8212;&#8201;проте я напевно взагалі тебе не памʼятатиму. На все добре, Гаррі Поттер.</p>
</div>
<div class="paragraph">
<p>Він зробив уклін як відповідь, і почав спускатися найближчими сходами.</p>
</div>
<div class="paragraph">
<p>Чотири лівих повороти потому він втупився в коридор, що раптом завершувався
курганом з великого зваленого каміння&#8201;&#8212;&#8201;ніби там стався обвал, тільки от
стіни й стеля навколо були неушкодженими й зробленими зі звичайного каміння
замку.</p>
</div>
<div class="paragraph">
<p>&#8201;&#8212;&#8201;Гаразд,&#8201;&#8212;&#8201;сказав Гаррі порожньому повітрю.&#8201;&#8212;&#8201;Я здаюся. Прошу ще одну
підказку. Як дістатися туди, куди я маю прийти?</p>
</div>
<div class="paragraph">
<p>&#8201;&#8212;&#8201;Підказка! Підказка, кажете ви?</p>
</div>
<div class="paragraph">
<p>Збуджений голос долинув з картини на стіні поряд. Це був портрет чоловіка
середнього віку в найяскравішій рожевій мантії з усіх, що Гаррі бачив чи навіть
уявляв. На портреті він носив нахиленого старого гостроверхого капелюха з рибою
(не малюнком риби&#8201;&#8212;&#8201;рибою).</p>
</div>
<div class="paragraph">
<p>&#8201;&#8212;&#8201;Так!&#8201;&#8212;&#8201;сказав Гаррі.&#8201;&#8212;&#8201;Підказка! Підказка, кажу я! Тільки не просто
<em>будь-яка</em> підказка, мені потрібна <em>певна</em> підказка, щодо гри, в яку я
граю&#8230;&#8203;</p>
</div>
<div class="paragraph">
<p>&#8201;&#8212;&#8201;Так, так! Підказка для гри! Ви Гаррі Поттер, чи не так? Я Корнеліон
Флаберволт! Мені сказала Ерін Дружина Короля, а їй сказав лорд Візлніс, а йому
сказав, я вже забув. Але це повідомлення було для <em>мене</em>, щоб я передав
його вам! Для <em>мене</em>! Всім було начхати на мене вже, не знаю як довго,
можливо завжди, я застряг у цьому клятому нікудишньому старому коридорі&#8201;&#8212;&#8201;підказка! У мене є ваша підказка! Вона коштуватиме вам трьох балів! Ви її
бажаєте?</p>
</div>
<div class="paragraph">
<p>&#8201;&#8212;&#8201;Так! Я бажаю її!&#8201;&#8212;&#8201;Гаррі розумів, що напевно йому варто було притлумити
свій сарказм, проте нічого не міг із собою вдіяти.</p>
</div>
<div class="paragraph">
<p>&#8201;&#8212;&#8201;Пітьму можна знайти між зеленими учбовими кімнатами й кабінетом трансфігурації
Макґонеґел! Це підказка! І поспішай, бо ти повільніший за мішок равликів! Мінус
десять балів за повільність! Тепер у тебе 61 бал! Це була решта повідомлення!</p>
</div>
<div class="paragraph">
<p>&#8201;&#8212;&#8201;Дякую,&#8201;&#8212;&#8201;сказав Гаррі. Він і справді програвав у цій грі.&#8201;&#8212;&#8201;Гм&#8230;&#8203; Гадаю,
ви не знаєте, яке <em>походження</em> цього повідомлення, чи не так?</p>
</div>
<div class="paragraph">
<p>&#8201;&#8212;&#8201;Його промовив безпристрасний голос, що наче дзвін прозвучав з прогалини в
повітрі, прогалини, за якою виднілася вогняна безодня! Ось що вони мені сказали!</p>
</div>
<div class="paragraph">
<p>Гаррі вже не знав, після всього, йому варто було бути скептичним щодо цього чи
просто прийняти все на віру.</p>
</div>
<div class="paragraph">
<p>&#8201;&#8212;&#8201;А як мені знайти межу між зеленими учбовими кімнатами й кабінетом
трансфігурації?</p>
</div>
<div class="paragraph">
<p>&#8201;&#8212;&#8201;Просто розвернися й піди ліворуч, праворуч, вниз, вниз, праворуч, ліворуч,
праворуч, вгору й знову ліворуч, і прийдеш до зелених учбових кімнат, а якщо
зайдеш й пройдеш наскрізь до протилежного боку, то опинишся у великому
звивистому коридорі, що веде до перехрестя, і якщо там повернути праворуч, то
буде довгий прямий коридор, що веде до кабінету трансфігурації! &#8201;&#8212;&#8201;портрет
чоловіка середнього віку зробив паузу.&#8201;&#8212;&#8201;Принаймні так було, коли <em>я</em>
відвідував Гоґвортс. Сьогодні ж понеділок непарного року, <em>так</em>?</p>
</div>
<div class="paragraph">
<p>&#8201;&#8212;&#8201;Олівець і механічний папір,&#8201;&#8212;&#8201;сказав Гаррі капшучку.&#8201;&#8212;&#8201;Ем, скасуй це,
папір і механічний олівець,&#8201;&#8212;&#8201;він подивився вгору.&#8201;&#8212;&#8201;Можете повторити ще раз?</p>
</div>
<div class="paragraph">
<p>Після того, як він заблукав ще двічі, Гаррі відчув, що починає розуміти базове
правило навігації в лабіринті, що невпинно змінюється й називається Гоґвортс. А
саме: <em>спитай картину куди йти</em>. Якщо це відображало якийсь надзвичайно
глибокий життєвий урок, то Гаррі не міг зрозуміти, який.</p>
</div>
<div class="paragraph">
<p>Зелені учбові кімнати були на диво приємним місцем. Сонячне проміння лилося з
вікон із зеленого скла, які зображали драконів у спокійних, пасторальних
сценах. В кімнатах були стільці, що виглядали надзвичайно зручними, і столи, що
здавалися дуже відповідними для навчання в компанії з одного-трьох друзів.</p>
</div>
<div class="paragraph">
<p>Гаррі не міг <em>просто</em> пройти до дверей з іншого боку. Там були вбудовані в
стіну <em>книжкові шафи</em>, і він мав підійти й прочитати хоч якісь назви, щоб не
втратити право носити імʼя Веррес. Але він зробив це швидко, памʼятаючи про
скаргу, що він повільно просувається, а потім вже пішов до дверей.</p>
</div>
<div class="paragraph">
<p>Він йшов &#8220;великим звивистим коридором&#8221;, коли раптом почув, як молодий хлопчачий
голос закричав.</p>
</div>
<div class="paragraph">
<p>В такі моменти Гаррі мав виправдання шаленому спринту що є духу, без роздумів
про економію сил, чи про розминку, чи про речі, на які він може наштовхнутися.
Раптовий шалений політ, що закінчився майже настільки ж раптово, у мить,
коли він ледве не збив групу з шести першачків гафелпафців&#8230;&#8203;</p>
</div>
<div class="paragraph">
<p>&#8230;&#8203;що тиснулися до купи, і виглядали зляканими та відчайдушно бажаючими зробити
щось, та не знали що саме. Це, скоріш за все, мало відношення до групи з п&#8217;яти
старшокурсників слизеринців, які, з вигляду, оточували іншого малого хлопця.</p>
</div>
<div class="paragraph">
<p>Гаррі раптово трохи розізлився.</p>
</div>
<div class="paragraph">
<p>&#8201;&#8212;&#8201;<em>Перепрошую!</em>&#8201;&#8212;&#8201;крикнув Гаррі так гучно як міг.</p>
</div>
<div class="paragraph">
<p>Можливо, це було не обов&#8217;язково, присутні вже на нього дивилися. Але це точно допомогло
зупинити всіх, що б вони не робили в цей момент.</p>
</div>
<div class="paragraph">
<p>Гаррі пройшов повз скупчення гафелпафців у напрямку слизеринців.</p>
</div>
<div class="paragraph">
<p>Вони дивилися на нього зверху вниз, з виразами, що коливалися від гніву до потіхи
до насолоди.</p>
</div>
<div class="paragraph">
<p>Частина мозку Гаррі в паніці кричала, що це були значно старші та значно більші хлопці,
які з легкістю могли зробити з нього відбивну.</p>
</div>
<div class="paragraph">
<p>Інша частина сухо зазначила, що будь-хто, кого б застукали за перетворенням
Хлопчика-Що-Вижив на відбивну, нарвався б на цілісінький <em>світ</em> неприємностей,
і особливо, якщо це гурт старших слизеринців, і семеро гафелпафців це бачили,
і що шанс отримати серйозні пошкодження в присутності свідків практично дорівнював нулю.
Єдина справжня зброя проти нього, якою володіли старші хлопці&#8201;&#8212;&#8201;його власний страх,
якщо він дозволить йому оволодіти ним.</p>
</div>
<div class="paragraph">
<p>Тоді Гаррі побачив, що хлопець, якого вони були оточили,&#8201;&#8212;&#8201;це Невіл Лонґботом.</p>
</div>
<div class="paragraph">
<p>Ну звісно.</p>
</div>
<div class="paragraph">
<p>Тоді це остаточно. Гаррі раніше вирішив скромно попросити в Невіла вибачення, що означало,
що Невіл&#8201;&#8212;&#8201;<em>його</em>, як вони <em>посміли</em>?</p>
</div>
<div class="paragraph">
<p>Гаррі потягнувся, та, вхопивши Невіла за зап&#8217;ястя, <em>висмикнув</em> його з посеред слизеринців.
Хлопець ледь не впав, шокований, коли Гаррі витягнув його, і водночас протиснувся в ту ж
прогалину.</p>
</div>
<div class="paragraph">
<p>Після чого Гаррі опинився в центрі слизеринців, де до того стояв Невіл, дивлячись
вгору на значно старших, більших і сильніших хлопців.</p>
</div>
<div class="paragraph">
<p>&#8201;&#8212;&#8201;Привіт,&#8201;&#8212;&#8201;сказав Гаррі.&#8201;&#8212;&#8201;Я Хлопчик-Що-Вижив.</p>
</div>
<div class="paragraph">
<p>На мить запала незручна тиша. Видавалося, що ніхто не знав, куди ця розмова мала йти далі.</p>
</div>
<div class="paragraph">
<p>Гаррі опустив погляд та побачив якісь книжки та папери розкидані по підлозі. О, стара
гра в якій ти дозволяєш хлопцю спробувати підняти його книжки, після чого вибиваєш їх
в нього з рук знову. Гаррі не міг пригадати, щоб він сам хоч колись був ціллю такої гри,
але в нього була чудова уява, і його уява робила його розлюченим. Що ж, тільки-но
ширша ситуація буде розв&#8217;язана, Невіл без проблем зможе повернутися та підняти свої речі.
За умови, що слизеринці залишатимуться настільки зосередженими на ньому, що й не подумають
вчинити щось з книжками.</p>
</div>
<div class="paragraph">
<p>На жаль, його бігаючі очі були помічені.</p>
</div>
<div class="paragraph">
<p>&#8201;&#8212;&#8201;Ууууу,&#8201;&#8212;&#8201;сказав найбільший з хлопців.&#8201;&#8212;&#8201;Ти хоцес книзецки&#8230;&#8203;</p>
</div>
<div class="paragraph">
<p>&#8201;&#8212;&#8201;Заткни пельку,&#8201;&#8212;&#8201;холодно відрізав Гаррі. <em>Не дай їм відновити баланс. Не роби того,
чого вони очікують. Не попадись у модель поведінки, яка спровокує їх на знущання з тебе.</em></p>
</div>
<div class="paragraph">
<p>&#8201;&#8212;&#8201;Це що, частина якогось надзвичайно хитрого плану, що надасть вам майбутні переваги, чи
це настільки ж безглузде збезчещення імені Салазара Слизерина наскільки&#8230;&#8203;</p>
</div>
<div class="paragraph">
<p>Найбільший хлопець сильно штовхнув Гаррі, від чого той вилетів з кругу слизеринців, та, безпорадно
махаючи руками, гепнувся об тверду поверхню Гоґвортської кам&#8217;яної підлоги.</p>
</div>
<div class="paragraph">
<p>Слизеринці розсміялися.</p>
</div>
<div class="paragraph">
<p>Гаррі підвівся в, як йому здавалося, надзвичайно сповільненому русі. Він ще не знав
як користуватися паличкою, але не було причини чому б це мало його зупиняти, враховуючи
обставини.</p>
</div>
<div class="paragraph">
<p>&#8201;&#8212;&#8201;Я хочу заплатити <em>скільки б це не коштувало балів</em>, щоб позбутися цієї людини.&#8201;&#8212;&#8201;сказав Гаррі, вказуючи пальцем на найбільшого слизеринця.</p>
</div>
<div class="paragraph">
<p>&#8201;&#8212;&#8201;Абракадабра,&#8201;&#8212;&#8201;сказав Гаррі, піднявши вгору іншу руку, після чого клацнув пальцями.</p>
</div>
<div class="paragraph">
<p>На слові <em>Абракадабра</em> двоє з гафелпафців закричали, включаючи Невіла, троє інших
слизеринців відчайдушно відстрибнули подалі від траєкторії Гарріного пальця, а
найбільший слизеринець похитнувся назад із шокованим виразом обличчя, раптовий
червоний сплеск красувався в нього на обличчі, шиї, грудях.</p>
</div>
<div class="paragraph">
<p><em>Такого</em> Гаррі зовсім <em>не</em> очікував.</p>
</div>
<div class="paragraph">
<p>Повільно, найбільший слизеринець потягнувся до голови, і зняв пательню з вишневим
пирогом, що тільки-но був розлетівся по ньому. Найбільший слизеринець трохи потримав
пательню в руках, витріщаючись на неї, після чого впустив її на підлогу.</p>
</div>
<div class="paragraph">
<p>Скоріше за все, це був не найкращий час для одного з гафелпафців, щоб почати сміятися,
але це було саме те, що один з гафелпафців зробив.</p>
</div>
<div class="paragraph">
<p>Тоді Гаррі запримітив записку на дні пательні.</p>
</div>
<div class="paragraph">
<p>&#8201;&#8212;&#8201;Постривай-но,&#8201;&#8212;&#8201;сказав Гаррі, та кинувся вперед щоб підняти записку.&#8201;&#8212;&#8201;Ця записка
мені, гадаю&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Ти</em>&#8230;&#8203;&#8201;&#8212;&#8201;прогарчав найбільший слизеринець.&#8201;&#8212;&#8201;<em>Ти. Зараз. Візьмеш. І&#8230;&#8203;</em></p>
</div>
<div class="paragraph">
<p>&#8201;&#8212;&#8201;<em>Поглянь</em> на це!&#8201;&#8212;&#8201;крикнув Гаррі, вимахуючи запискою перед старшим слизеринцем.&#8201;&#8212;&#8201;Тобто, ти тільки <em>поглянь</em> на це! Де ж це бачено, щоб за доставку та
обробку одного паршивого пирога дерли тридцять балів? Тридцять балів! Я отримую збиток
від цієї угоди навіть після порятунку невинного хлопчика з біди! І збір за зберігання?
Плата за доставку? Витрати на оренду возу? Звідки взагалі можуть взятися <em>витрати на
оренду возу</em> для <em>пирога?</em></p>
</div>
<div class="paragraph">
<p>В повітрі повисла ще одна з цих незручних пауз. Гаррі думав смертоносні думки про
якого б то не було гафелпафця, що ніяк не міг припинити хихикати, через того ідіота
його поранять.</p>
</div>
<div class="paragraph">
<p>Гаррі зробив крок назад та глянув на слизеринців найбільш убивчим поглядом на який був
здатен.</p>
</div>
<div class="paragraph">
<p>&#8201;&#8212;&#8201;А тепер йдіть звідси, або я продовжу робити ваше існування чимраз химернішим,
аж доки ви не заберетеся. Дозвольте попередити&#8230;&#8203; Пхання носа в <em>моє</em> життя може зробити <em>ваше</em>
життя&#8230;&#8203; <em>Сповненим незручностей.</em> Дійшло?</p>
</div>
<div class="paragraph">
<p>За один жахливий рух, найбільший слизеринець вихопив свою паличку та навів її на Гаррі,
і в цю ж мить отримав ще одного пирога з іншої сторони голови, цього разу з яскравої чорниці.</p>
</div>
<div class="paragraph">
<p>Записка на цьому пирозі була доволі велика та ясно читалася.</p>
</div>
<div class="paragraph">
<p>&#8201;&#8212;&#8201;Можливо ти захочеш прочитати записку на тому пирозі, гадаю, цього разу вона для тебе.</p>
</div>
<div class="paragraph">
<p>Слизеринець повільно потягнувся, взяв пательню з пирога, та перевернув її, з мокрих
залишків на підлогу посипалося ще чорниці, після чого прочитав записку, що казала:</p>
</div>
<div class="paragraph">
<p><center><span class="underline">ПОПЕРЕДЖЕННЯ</span></center></p>
</div>
<div class="paragraph">
<p><center><span class="underline">НІЯКА</span> МАГІЯ НЕ МОЖЕ БУТИ ВИКОРИСТАНА НА УЧАСНИКОВІ</center></p>
</div>
<div class="paragraph">
<p><span class="center">ПОКИ ГРА ТРИВАЄ</span></p>
</div>
<div class="paragraph">
<p><span class="center">ПОДАЛЬШЕ ВТРУЧАННЯ В ГРУ</span></p>
</div>
<div class="paragraph">
<p><center><span class="underline">БУДЕ</span> ДОВЕДЕНО ДО ВІДОМА ОРГАНІЗАТОРІВ ГРИ</center></p>
</div>
<div class="paragraph">
<p>Вираз цілковитої розгубленості на обличчі слизеринця був твором мистецтва.
Гаррі подумав, що йому починає подобатися цей Контролер Гри.</p>
</div>
<div class="paragraph">
<p>&#8201;&#8212;&#8201;Послухай,&#8201;&#8212;&#8201;сказав Гаррі.&#8201;&#8212;&#8201;може будемо закруглятися? Бо речі починають
виходити з під контролю. Як щодо наступного&#8201;&#8212;&#8201;ти повернешся до Слизерину,
я до Рейвенклову, і ми трохи охолонемо, гаразд?</p>
</div>
<div class="paragraph">
<p>&#8201;&#8212;&#8201;У мене з&#8217;явилася краща ідея,&#8201;&#8212;&#8201;прошипів найбільший слизеринець.&#8201;&#8212;&#8201;Як щодо
наступного&#8201;&#8212;&#8201;ти випадково зламаєш собі всі пальці?</p>
</div>
<div class="paragraph">
<p>&#8201;&#8212;&#8201;Як ти, Мерлінова борода, взагалі думав інсценувати правдоподібний нещасний випадок,
після погрози в присутності дюжини свідків? Ти <em>ідіот</em>&#8230;&#8203;</p>
</div>
<div class="paragraph">
<p>Найбільший слизеринець повільно, неквапливо сягнув у напрямку Гарріних рук, від чого той
примерз до місця. Та частина його мозку, що помічала хлопчин вік і силу врешті спромоглася
бути почутою, верещачи: <em>ЩО Я В БІСА РОБЛЮ?</em></p>
</div>
<div class="paragraph">
<p>&#8201;&#8212;&#8201;Постривай!&#8201;&#8212;&#8201;сказав один з інших слизеринців, раптово панічним голосом.&#8201;&#8212;&#8201;Зупинися!
Направду, тобі краще цього не робити!</p>
</div>
<div class="paragraph">
<p>Найбільший слизеринець проігнорував його, рішуче взявши правицю Гаррі у свою ліву руку,
і взявши Гаррін вказівний палець у свою праву.</p>
</div>
<div class="paragraph">
<p>Гаррі дивився слизеринцеві прямо в очі. Частина його кричала: цього не мало було статися,
цьому <em>не дозволено</em> було статися, дорослі ніколи не допустять, щоб таке <em>насправді</em>
сталося&#8230;&#8203;</p>
</div>
<div class="paragraph">
<p>Повільно, слизеринець почав відгинати його вказівний палець назад.</p>
</div>
<div class="paragraph">
<p><em>Насправді, він не зламав мого пальця, і це нижче моєї гідності, бодай здригнутися до того,
як він і справді це зробить. До того часу, це всього лиш інша спроба викликати страх.</em></p>
</div>
<div class="paragraph">
<p>&#8201;&#8212;&#8201;Зупинися!&#8201;&#8212;&#8201;сказав слизеринець який протестував раніше.&#8201;&#8212;&#8201;Зупинися, це
дуже погана ідея!</p>
</div>
<div class="paragraph">
<p>&#8201;&#8212;&#8201;Змушена погодитися.&#8201;&#8212;&#8201;сказав холодний голос. Голос старшої жінки.</p>
</div>
<div class="paragraph">
<p>Найбільший слизеринець відпустив руку Гаррі та відстрибнув назад наче ошпарений.</p>
</div>
<div class="paragraph">
<p>&#8201;&#8212;&#8201;Професорко Спраут!&#8201;&#8212;&#8201;закричав один з гафелпафців, його голос звучав найщасливішим зі
всіх, які Гаррі доводилося коли-небудь у житті чути.</p>
</div>
<div class="paragraph">
<p>Коли Гаррі повернувся, в його полі зору з&#8217;явилася невисока повненька жіночка, з
неохайним кучерявим сивим волоссям та в одязі, вкритому брудом. Вона навела звинувачуючий
палець на слизеринців.</p>
</div>
<div class="paragraph">
<p>&#8201;&#8212;&#8201;Поясніть свої дії. Що ви тут робите з моїми гафелпафцями та&#8230;&#8203;&#8201;&#8212;&#8201;вона подивилася на
нього.&#8201;&#8212;&#8201;З моїм чудовим учнем, Гаррі Поттером.</p>
</div>
<div class="paragraph">
<p><em>Ее, ммм. Так, точно, це я ЇЇ урок пропустив сьогодні зранку.</em></p>
</div>
<div class="paragraph">
<p>&#8201;&#8212;&#8201;Він погрожував убити нас!&#8201;&#8212;&#8201;випалив один з інших слизеринців, той самий, що закликав
зупинитися.</p>
</div>
<div class="paragraph">
<p>&#8201;&#8212;&#8201;Що?&#8201;&#8212;&#8201;відсторонено сказав Гаррі.&#8201;&#8212;&#8201;Я такого <em>не казав!</em> Якби я збирався вбити вас,
то не робив би публічних заяв перед цим!</p>
</div>
<div class="paragraph">
<p>Третій слизеринець безпорадно засміявся й майже одразу ж різко перестав, коли інші
хлопці нагородили його погрозливими поглядами.</p>
</div>
<div class="paragraph">
<p>Професорка Спраут скептично скривилася.</p>
</div>
<div class="paragraph">
<p>&#8201;&#8212;&#8201;І що ж це за смертельна погроза, цікаво?</p>
</div>
<div class="paragraph">
<p>&#8201;&#8212;&#8201;Смертельне закляття! Він вдав, що використовує смертельне закляття на нас!</p>
</div>
<div class="paragraph">
<p>Професорка Спраут повернулася та подивилася на Гаррі.</p>
</div>
<div class="paragraph">
<p>&#8201;&#8212;&#8201;Так, доволі страшна погроза від одинадцятирічного хлопчика. При тому, це все одно
така річ, яку вам ніколи не варто вдавати, <em>навіть у мріях</em>, Гаррі Поттер.</p>
</div>
<div class="paragraph">
<p>&#8201;&#8212;&#8201;Я навіть не знаю <em>слів</em> смертельного закляття.&#8201;&#8212;&#8201;одразу ж відповів Гаррі.&#8201;&#8212;&#8201;І впродовж всього часу я навіть не витягав своєї палички.</p>
</div>
<div class="paragraph">
<p>Тепер професорка Спраут нагородила скептичним виразом Гаррі.</p>
</div>
<div class="paragraph">
<p>&#8201;&#8212;&#8201;Гадаю, тоді цей хлопець <em>сам</em> кинув в себе два пироги.</p>
</div>
<div class="paragraph">
<p>&#8201;&#8212;&#8201;Він <em>не користувався</em> паличкою!&#8201;&#8212;&#8201;випалив один з молодих гафелпафців.&#8201;&#8212;&#8201;Хоча я
також не знаю як він це зробив, він просто клацнув пальцями після чого з&#8217;явився пиріг!</p>
</div>
<div class="paragraph">
<p>&#8201;&#8212;&#8201;Невже,&#8201;&#8212;&#8201;сказала професорка Спраут після паузи. Вона витягнула власну паличку.&#8201;&#8212;&#8201;Я не вимагатиму цього, оскільки виглядає, що ви тут жертва, але чи ви не проти, якщо
я перевірю вашу паличку, щоб переконатися в цьому?</p>
</div>
<div class="paragraph">
<p>Гаррі витягнув свою паличку.</p>
</div>
<div class="paragraph">
<p>&#8201;&#8212;&#8201;Що саме я маю&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Пріор Інкантато</em>,&#8201;&#8212;&#8201;сказала Спраут, після чого насупилася.&#8201;&#8212;&#8201;Це дивно,
видається, вашу паличку ще ніколи не використовували.</p>
</div>
<div class="paragraph">
<p>Гаррі знизав плечима.</p>
</div>
<div class="paragraph">
<p>&#8201;&#8212;&#8201;Бо так і є, насправді, я отримав паличку та підручники лише кілька днів тому.</p>
</div>
<div class="paragraph">
<p>Спраут кивнула.</p>
</div>
<div class="paragraph">
<p>&#8201;&#8212;&#8201;Тоді у нас явний випадок випадкових чарів від хлопчика, що відчув загрозу.
А в правилах чітко сказано, що ви не можете нести за це відповідальність. А
щодо вас&#8230;&#8203;</p>
</div>
<div class="paragraph">
<p>Вона повернулася до слизеринців. Її погляд демонстративно опустився на Невілові
книжки, що були розкидані по підлозі.</p>
</div>
<div class="paragraph">
<p>Запала довга тиша, під час якої вона дивилася на п&#8217;ятьох слизеринців.</p>
</div>
<div class="paragraph">
<p>&#8201;&#8212;&#8201;Три очки зі Слизерину, <em>з кожного</em>,&#8201;&#8212;&#8201;врешті вимовила вона.&#8201;&#8212;&#8201;І шість
<em>з нього</em>,&#8201;&#8212;&#8201;вказуючи на вкритого пирогом хлопця.&#8201;&#8212;&#8201;І щоб ви ще <em>хоч раз</em>
знову полізли до моїх гафелпафців, чи до мого учня Гаррі Поттера. Тепер <em>йдіть.</em></p>
</div>
<div class="paragraph">
<p>Їй не довелося повторюватися; слизеринці розвернулися та швидко пішли.</p>
</div>
<div class="paragraph">
<p>Невіл почав збирати книжки. Видавалося, що він плаче, але зовсім трішки. Можливо це
було через відкладений шок, чи може через те, що інші хлопці допомагали йому.</p>
</div>
<div class="paragraph">
<p>&#8201;&#8212;&#8201;Я <em>дуже</em> вам вдячна, Гаррі Поттер. Сім очок Рейвенклову, по одному за кожного
гафелпафця, якого ви допомогли захистити. Більше мені нічого додати.</p>
</div>
<div class="paragraph">
<p>Гаррі закліпав. Він очікував чогось на зразок лекції про необхідність не лізти
на рожен, а також суворого прочухана за пропущений найперший урок.</p>
</div>
<div class="paragraph">
<p>Можливо йому <em>варто було</em> піти в Гафелпаф. Спраут кльова.</p>
</div>
<div class="paragraph">
<p>&#8201;&#8212;&#8201;<em>Брудозникс,</em>&#8201;&#8212;&#8201;промовила Спраут до пирогового безладу на підлозі, після чого
той швидко зник.</p>
</div>
<div class="paragraph">
<p>Професорка залишила їх, пішовши коридором в напрямку зеленої навчальної кімнати.</p>
</div>
<div class="paragraph">
<p>&#8201;&#8212;&#8201;<em>Як</em> ти це зробив?&#8201;&#8212;&#8201;прошипів один з гафелпафців одразу ж як вона пішла.</p>
</div>
<div class="paragraph">
<p>Гаррі самовдоволено посміхнувся.</p>
</div>
<div class="paragraph">
<p>&#8201;&#8212;&#8201;Я можу змусити статися все, що я забажаю, варто мені лише клацнути пальцями.</p>
</div>
<div class="paragraph">
<p>Очі хлопця розширилися.</p>
</div>
<div class="paragraph">
<p>&#8201;&#8212;&#8201;<em>Справді?</em></p>
</div>
<div class="paragraph">
<p>&#8201;&#8212;&#8201;Ні, але коли розказуватимеш всім про цю пригоду, переконайся, що розкажеш Герміоні
Ґрейнджер, першколасниці з Рейвенклову. Вона знає цікаву історію, яка тобі може дуже сподобатися.</p>
</div>
<div class="paragraph">
<p>Він й гадки не мав, що відбувається. Але він не збирався упускати можливість підлити олії
до вогню своєї слави.</p>
</div>
<div class="paragraph">
<p>&#8201;&#8212;&#8201;А що все це було, про смертельне закляття?</p>
</div>
<div class="paragraph">
<p>Хлопець дивно на нього подивився.</p>
</div>
<div class="paragraph">
<p>&#8201;&#8212;&#8201;Ти справді не знаєш?</p>
</div>
<div class="paragraph">
<p>&#8201;&#8212;&#8201;Якби знав, то не запитував би.</p>
</div>
<div class="paragraph">
<p>&#8201;&#8212;&#8201;Слова смертельного закляття,&#8201;&#8212;&#8201;хлопець ковтнув, знизив голос до шепоту, та
відвів руки в сторони від боків, всім виглядом показуючи, що він не тримає палички.&#8201;&#8212;&#8201;<em>Авада Кедавра.</em></p>
</div>
<div class="paragraph">
<p><em>Ну звісно ж вони саме такі.</em></p>
</div>
<div class="paragraph">
<p>Гаррі додав це до його все більшого й більшого списку речей, які він ніколи не
розкаже татові, професору Майклу Веррес-Евансу. Ніби розказати, що він єдина людина,
яка пережила жахливе смертельне закляття недостатньо&#8201;&#8212;&#8201;треба ще визнати, що смертельне
закляття це &#8220;Абракадабра&#8221;.</p>
</div>
<div class="paragraph">
<p>&#8201;&#8212;&#8201;Зрозуміло,&#8201;&#8212;&#8201;сказав Гаррі після паузи.&#8201;&#8212;&#8201;Тоді, це було востаннє коли я <em>таке</em>
казав перед тим як клацнути пальцями.</p>
</div>
<div class="paragraph">
<p>Хоча це й <em>приносило</em> ефект, що може бути тактично корисним.</p>
</div>
<div class="paragraph">
<p>&#8201;&#8212;&#8201;<em>Чому</em> ти взагалі&#8230;&#8203;</p>
</div>
<div class="paragraph">
<p>&#8201;&#8212;&#8201;Мене виховали маґли, маґли вважають то веселим жартом. Справді, це саме те,
що сталося. Вибач, але ти не міг би нагадати мені як тебе звати?</p>
</div>
<div class="paragraph">
<p>&#8201;&#8212;&#8201;Я Ерні Макмілан,&#8201;&#8212;&#8201;гафелпафець протягнув руку, яку Гаррі потиснув.&#8201;&#8212;&#8201;Для мене
честь познайомитися з тобою.</p>
</div>
<div class="paragraph">
<p>Гаррі трохи вклонився.</p>
</div>
<div class="paragraph">
<p>&#8201;&#8212;&#8201;Радий познайомитися з тобою, от цього про честь не треба.</p>
</div>
<div class="paragraph">
<p>Тоді інші хлопці оточили його, після чого почався раптовий наплив представлень.</p>
</div>
<div class="paragraph">
<p>Коли вони закінчили, Гаррі ковтнув. Це буде важко.</p>
</div>
<div class="paragraph">
<p>&#8201;&#8212;&#8201;Ем&#8230;&#8203; Якщо ви вибачите мене&#8230;&#8203; Я маю дещо сказати Невілу&#8230;&#8203;</p>
</div>
<div class="paragraph">
<p>Всі погляди зупинилися на Невілові, що зробив крок назад, на його лиці були нотки тривоги.</p>
</div>
<div class="paragraph">
<p>&#8201;&#8212;&#8201;Гадаю,&#8201;&#8212;&#8201;тихо сказав Невіл.&#8201;&#8212;&#8201;ти плануєш сказати, що я повинен був бути сміливішим&#8230;&#8203;</p>
</div>
<div class="paragraph">
<p>&#8201;&#8212;&#8201;Ні, ні, нічого такого!&#8201;&#8212;&#8201;швидко перебив Гаррі.&#8201;&#8212;&#8201;Нічого пов&#8217;язаного з <em>цим</em>.
Просто, мм, дещо, що мені сказав Сортувальний Капелюх&#8230;&#8203;</p>
</div>
<div class="paragraph">
<p>Раптом, інші хлопці стали <em>дуже</em> зацікавлені, окрім Невіла, який тепер виглядав
<em>ще більш</em> стривоженим.</p>
</div>
<div class="paragraph">
<p>Здавалося, ніби щось блокувало горло Гаррі. Він знав, що йому просто треба випалити це,
але він наче проковтнув величезну цеглину, що тепер застрягла в горлі.</p>
</div>
<div class="paragraph">
<p>Гаррі був змушений наче взяти під ручний контроль свої губи та вимовити кожен склад окремо,
але він зміг це зробити.</p>
</div>
<div class="paragraph">
<p>&#8201;&#8212;&#8201;Ви, бач,&#8201;&#8212;&#8201;він глибоко вдихнув.&#8201;&#8212;&#8201;За все, що я зробив, мм, вчора. Ти&#8230;&#8203; не повинен
ставитися до цього поблажливо, чи щось таке. Я зрозумію, якщо ти просто ненавидиш мене. Я
не пробую вдати, що я класний, вибачившись, і тобі не обов&#8217;язково приймати ці вибачення.
Те, що я зробив&#8201;&#8212;&#8201;неправильно.</p>
</div>
<div class="paragraph">
<p>Запала коротка тиша.</p>
</div>
<div class="paragraph">
<p>Невіл міцніше притиснув книжки до грудей.</p>
</div>
<div class="paragraph">
<p>&#8201;&#8212;&#8201;Чому ти це зробив?&#8201;&#8212;&#8201;тихим, тремтячим голосом, запитав він, кліпаючи, наче стримуючи
сльози.&#8201;&#8212;&#8201;Чому <em>всі</em> так поводяться зі мною, навіть Хлопчик-Що-Вижив?</p>
</div>
<div class="paragraph">
<p>Раптово, Гаррі відчув себе жалюгіднішим ніж коли-небудь у житті.</p>
</div>
<div class="paragraph">
<p>&#8201;&#8212;&#8201;Вибач,&#8201;&#8212;&#8201;цього разу хрипло повторив Гаррі.&#8201;&#8212;&#8201;Просто&#8230;&#8203; ти виглядав наляканим,
над твоєю головою наче висів знак&#8201;&#8212;&#8201;&#8220;жертва&#8221;, і я хотів показати тобі, що <em>не завжди</em>
все так погано, що інколи монстри дають тобі шоколад&#8230;&#8203; Я гадав, що якщо покажу це тобі,
то, можливо, ти зрозумієш, що нема чого так сильно боятися&#8230;&#8203;</p>
</div>
<div class="paragraph">
<p>&#8201;&#8212;&#8201;Але ж <em>є,</em>&#8201;&#8212;&#8201;прошепотів Невіл,&#8201;&#8212;&#8201;Ти бачив сьогодні, <em>є!</em></p>
</div>
<div class="paragraph">
<p>&#8201;&#8212;&#8201;Вони не зробили б нічого справді поганого в присутності свідків. Їхня основна зброя
це страх. Саме тому вони вибрали <em>тебе</em> ціллю, бо вони побачили, що ти наляканий. Я
хотів зробити тебе менш наляканим&#8230;&#8203; Показати, що страх чогось є гіршим за саме щось&#8230;&#8203;
Чи, принаймні, це те, що я собі казав. Але Сортувальний Капелюх сказав мені, що я обманюю
себе, і, що справжня причина чому я це зробив, бо це весело. Саме тому я вибачаюся&#8230;&#8203;</p>
</div>
<div class="paragraph">
<p>&#8201;&#8212;&#8201;Ти зробив мені боляче, тільки що. Коли вхопив мене та витягнув від них,&#8201;&#8212;&#8201;Невіл
витягнув руку та вказав на місце, де Гаррі вхопив його.&#8201;&#8212;&#8201;В мене може бути синець пізніше
через те, як сильно ти потягнув. Насправді, ти зробив мені більш боляче ніж все, що зробили
слизеринці, що просто наштовхнулися на мене.</p>
</div>
<div class="paragraph">
<p>&#8201;&#8212;&#8201;<em>Невіле!</em>&#8201;&#8212;&#8201;прошипів Ерні.&#8201;&#8212;&#8201;Він намагався <em>врятувати</em> тебе!</p>
</div>
<div class="paragraph">
<p>&#8201;&#8212;&#8201;Вибач,&#8201;&#8212;&#8201;прошепотів Гаррі.&#8201;&#8212;&#8201;Коли я це побачив я просто&#8230;&#8203; дуже розізлився&#8230;&#8203;</p>
</div>
<div class="paragraph">
<p>Невіл продовжував неухильно на нього дивитися.</p>
</div>
<div class="paragraph">
<p>&#8201;&#8212;&#8201;То ти зі всієї сили висмикнув мене, і став на моє місце весь такий: &#8220;Привіт,
я Хлопчик-Що-Вижив&#8221;.</p>
</div>
<div class="paragraph">
<p>Гаррі кивнув.</p>
</div>
<div class="paragraph">
<p>&#8201;&#8212;&#8201;Думаю, колись ти станеш дуже класним. Але зараз&#8201;&#8212;&#8201;це не так.</p>
</div>
<div class="paragraph">
<p>Гаррі ковтнув раптовий вузол у горлі та пішов. Він йшов далі по коридору, аж до роздоріжжя,
де повернув ліворуч й продовжив йти, не звертаючи ні на що уваги.</p>
</div>
<div class="paragraph">
<p><em>Що саме</em> він мав робити в таких ситуаціях? Ніколи не злитися? Він був не впевнений,
що досягнув би чогось якби не злість, і хто зна, що сталося б з Невілом та його книжками.
До того ж, Гаррі прочитав достатньо фентезі щоб знати, <em>до чого</em> це все йде. Він намагатиметься
придушити гнів, у нього не виходитиме й гнів знову та знову буде брати гору. А в кінці цієї
довгої дороги самопізнання він дізнається, що гнів&#8201;&#8212;&#8201;це частина його самого, і лише прийнявши його
він зможе навчитися ефективно його контролювати. <em>Зоряні Війни</em> були єдиним всесвітом, в
якому відповідь <em>справді</em> була в тому, щоб повністю відгородити себе від негативних емоцій,
щось у Йоді завжди змушувало Гаррі ненавидіти маленького зеленого недоумка.</p>
</div>
<div class="paragraph">
<p>Тож, очевидним планом, що заощадить йому купу часу, було пропустити подорож дорогою
самопізнання та одразу перейти до частини, в якій він розуміє, що лише прийнявши свій
гнів як частину себе, він може навчитися ефективно ним керувати.</p>
</div>
<div class="paragraph">
<p>Проблема полягала в тому, що він <em>не почувався</em> неконтрольовано, коли злився.
Холодна лють якраз <em>давала</em> йому почуття того, що все під контролем. І лише коли
він оглядався назад, то бачив, що <em>події загалом</em> виглядали&#8230;&#8203; Наче
вони вибухнули з під контролю, якимось чином.</p>
</div>
<div class="paragraph">
<p>Йому було цікаво, наскільки Контролер Гри зважав на події такого плану, і чи він
здобув чи втратив бали за це. Самому Гаррі здавалося, що він втратив доволі багато балів.
Проте він був певен, що стара пані з картини сказала б йому, що його власна думка це все,
що має значення.</p>
</div>
<div class="paragraph">
<p>Ще Гаррі гадав, чи часом не Контролер Гри послав професорку Спраут. Це було логічно:
записка погрожувала повідомити Організаторів Гри, і ось з&#8217;являється професорка Спраут.
Можливо, професорка Спраут і була <em>Контролером Гри</em>&#8201;&#8212;&#8201;<em>вихователька гуртожитку Гафелпаф</em>
була б останньою в списку людей, яких в цьому можна запідозрити. Що змусило Гаррі
поставити її наверх цього списку. Він читав один чи два детективних романи.</p>
</div>
<div class="paragraph">
<p>&#8201;&#8212;&#8201;То як в мене справи в грі?&#8201;&#8212;&#8201;вголос сказав Гаррі.</p>
</div>
<div class="paragraph">
<p>Листок паперу пролетів над його головою, так, наче хтось кинув його ззаду. Гаррі
повернувся, проте там нікого не було, після чого повернувся назад. Записка впала на
підлогу.</p>
</div>
<div class="paragraph">
<p>Записка казала:</p>
</div>
<div class="paragraph">
<p>БАЛИ ЗА СТИЛЬ: 10</p>
</div>
<div class="paragraph">
<p>БАЛИ ЗА ХОРОШІ ДУМКИ: -3 000 000</p>
</div>
<div class="paragraph">
<p>БОНУС ЗА ОЧКИ РЕЙВЕНКЛОВУ: 70</p>
</div>
<div class="paragraph">
<p>ЗАРАЗ БАЛІВ: -2 999 871</p>
</div>
<div class="paragraph">
<p>ХОДІВ ЗАЛИШИЛОСЯ: 2</p>
</div>
<div class="paragraph">
<p>&#8201;&#8212;&#8201;<em>Мінус три мільйони балів?</em>&#8201;&#8212;&#8201;обурено сказав Гаррі порожньому коридору.&#8201;&#8212;&#8201;Це вже
занадто! Я хочу подати апеляцію Організаторам Гри! І як я маю відробити три мільйони
балів за наступні два ходи?</p>
</div>
<div class="paragraph">
<p>Інша записка пролетіла в нього над головою.</p>
</div>
<div class="paragraph">
<p>АПЕЛЯЦІЯ: ВІДМОВА</p>
</div>
<div class="paragraph">
<p>НЕПРАВИЛЬНІ ПИТАННЯ: -1 000 000 000 000 БАЛІВ</p>
</div>
<div class="paragraph">
<p>ЗАРАЗ БАЛІВ: -1 000 002 999 871</p>
</div>
<div class="paragraph">
<p>ХОДІВ ЗАЛИШИЛОСЯ: 1</p>
</div>
<div class="paragraph">
<p>Гаррі здався. З одним ходом, що залишився, все, що він міг зробити, це спробувати
свою найкращу здогадку, навіть якщо вона була не дуже.</p>
</div>
<div class="paragraph">
<p>&#8201;&#8212;&#8201;Моя відповідь, що гра уособлює життя.</p>
</div>
<div class="paragraph">
<p>Фінальний листок паперу пролетів над його головою, на ньому було написано:</p>
</div>
<div class="paragraph">
<p><span class="center">НЕВДАЛА СПРОБА</span></p>
</div>
<div class="paragraph">
<p><span class="center">НЕВДАЛА НЕВДАЛА НЕВДАЛА</span></p>
</div>
<div class="paragraph">
<p><span class="center">АЙЙЙЙЙЯААААААААААААА</span></p>
</div>
<div class="paragraph">
<p><span class="center">ЗАРАЗ БАЛІВ: МІНУС НЕСКІНЧЕННІСТЬ</span></p>
</div>
<div class="paragraph">
<p><center><span class="underline">ТИ ПРОГРАВ ГРУ</span></center></p>
</div>
<div class="paragraph">
<p><span class="center">ФІНАЛЬНА ВКАЗІВКА:</span></p>
</div>
<div class="paragraph">
<p><span class="center"><em>Йди до кабінету професорки Макґонеґел</em></span></p>
</div>
<div class="paragraph">
<p>Останній рядок був написаний його власним почерком.</p>
</div>
<div class="paragraph">
<p>Гаррі трохи подивився на останній рядок, після чого знизав плечима. Гаразд.
Отже кабінет професорки Макґонеґел. Якщо це <em>вона</em> Контролер Гри&#8230;&#8203;</p>
</div>
<div class="paragraph">
<p>Справді, чесно, Гаррі не мав найменшого поняття, що він почуватиме, якщо професорка
Макґонеґел це Контролер Гри. Його розум просто ставав невинно чистим. Це було,
буквально, неможливо уявити.</p>
</div>
<div class="paragraph">
<p>Кількома портретами пізніше&#8201;&#8212;&#8201;це була недовга подорож, кабінет професорки Макґонеґел
був недалеко від її класу Трансфігурації, принаймні, по понеділках непарних років&#8201;&#8212;&#8201;Гаррі стояв зовні дверей її кабінету.</p>
</div>
<div class="paragraph">
<p>Він постукав.</p>
</div>
<div class="paragraph">
<p>&#8201;&#8212;&#8201;Заходьте,&#8201;&#8212;&#8201;сказав приглушений голос професорки Макґонеґел.</p>
</div>
<div class="paragraph">
<p>Він зайшов.</p>
</div>
</div>
</div>
</div>

<div id="nav-bottom">
<div id="help-with-errors">Помітили помилку? Допоможіть &#8212; виділіть її й натисніть на кнопку &#8220;Помилка?&#8221;. Дякуємо :)</div>
<form action="/go.php" method="GET" id="nav-form-top" target="_top"><div class="nav-prev"><a href="/012.html" title="Розділ 12. Контроль поривів" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html">Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html">Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html">Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html" selected>Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html">Розділ 15. Сумлінність</option><option value="/016.html">Розділ 16. Творче мислення</option><option value="/017.html">Розділ 17. У пошуках гіпотези</option><option value="/018.html">Розділ 18. Ієрархії домінування</option><option value="/019.html">Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/014.html" title="Розділ 14. Не пі&#x0301;знане й непізна&#x0301;нне" accesskey="n" target="_top">Наступний &raquo;</a></div></form>
</div>
</div>

<div>
<div>
<div style="display:none" id="dialog-message"></div>
<div style="display:none" id="dialog-form" title="Повідомити про помилку">
  <p class="validateTips">Всі поля необовʼязкові.</p>

  <form>
      <input type="hidden" name="fulltext" id="fulltext" value="">
      <input type="hidden" name="translation" id="translation" value="">
      <input type="hidden" name="page" id="page" value="013">
      <table width="100%">
      <tr>
          <td colspan="2"><label for="problem">Що не так:</label></td>
      </tr>
      <tr>
          <td width="100%" colspan="2">
              <textarea rows="3" style="width: 100%" name="problem" id="problem" class="text ui-widget-content ui-corner-all"></textarea>
          </td>
      </tr>
      <tr>
        <td><label for="email">Поштова скринька:</label></td>
        <td><input type="text" name="email" id="email" value="" class="text ui-widget-content ui-corner-all"></td>
      </tr>
      <tr>
        <td><label for="name">Імʼя:</label></td>
        <td><input type="text" name="name" id="name" value="" class="text ui-widget-content ui-corner-all"></td>
      </tr>
      <tr>
        <td><label for="remember">Запамʼятати</label></td>
        <td><input type="checkbox" name="remember" id="remember" value="1" class="ui-widget-content"></td>
      </tr>
      </table>

      <!-- Allow form submission with keyboard without duplicating the dialog button -->
      <input type="submit" tabindex="-1" style="position:absolute; top:-1000px">
  </form>
</div>
<button id="report_error_button">Помилка?</button>
<script src="./google-analytics.js" type="text/javascript"></script>
</div>
</div>
</div>
<div id="footer">
<div id="footer-text">
Востаннє оновлено 2017-04-26 13:14:45 EEST
</div>
</div>
</body>
</html>