<!DOCTYPE html>
<html lang="uk">
<head>
<meta charset="UTF-8">
<!--[if IE]><meta http-equiv="X-UA-Compatible" content="IE=edge"><![endif]-->
<meta name="viewport" content="width=device-width, initial-scale=1.0">
<meta name="generator" content="Asciidoctor 1.5.5">
<title>Розділ 10. Усвідомлення себе, частина II</title>
<link rel="stylesheet" href="./hpimr.css">
<!-- html here goes to header of each document -->

<!-- Add to homescreen for Safari on iOS -->
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="apple-mobile-web-app-title" content="ГПіМР">
<link rel="apple-touch-icon" href="/HP_-_Harry_Potter_wordmark.svg.png" />

<link rel="manifest" href="manifest.json" />

<meta name="mobile-web-app-capable" content="yes">
<meta name="application-name" content="ГПіМР">
<link rel="icon" sizes="192x192" href="/HP_-_Harry_Potter_wordmark.svg.png" />

<!-- Tile icon for Win8 -->
<meta name="msapplication-TileImage" content="/HP_-_Harry_Potter_wordmark.svg.png" />
</head>
<body class="article">
<div id="header">
</div>
<div id="content">
<script src="./script.js" type="text/javascript"></script>
<link rel="stylesheet" href="./jquery-ui.css">
<div id="access">
<div class="menu-main-menu-container"><ul id="menu-main-menu" class="menu"><li id="menu-item-53" class="menu-item menu-item-type-custom menu-item-object-custom menu-item-home menu-item-53"><a href="/">Зміст</a></li>
<li id="menu-item-101" class="menu-item menu-item-type-taxonomy menu-item-object-category menu-item-101"><a href="http://hpmor.com/">Оригінал англійською</a></li>
<li id="menu-item-83" class="menu-item menu-item-type-post_type menu-item-object-page menu-item-83"><a href="http://github.com/hpimr/hpimr">github</a></li>
<li id="menu-item-48" class="menu-item menu-item-type-post_type menu-item-object-page menu-item-48"><a href="/help.html">Як долучитися</a></li>
<li id="menu-item-48" class="menu-item menu-item-type-post_type menu-item-object-page menu-item-49"><a href="https://www.facebook.com/groups/212447182535471/">Фейсбук</a></li>
</ul></div>
</div>
<div id="invertable">
<div id="nav-top"><form action="/go.php" method="GET" id="nav-form-top" target="_top"><div class="nav-prev"><a href="/009.html" title="Розділ 9. Назву приховано, частина I" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html">Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html">Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html" selected>Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html">Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html">Розділ 15. Сумлінність</option><option value="/016.html">Розділ 16. Творче мислення</option><option value="/017.html">Розділ 17. У пошуках гіпотези</option><option value="/018.html">Розділ 18. Ієрархії домінування</option><option value="/019.html">Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/011.html" title="Розділ 11. Омаке файли №№ 1, 2, 3" accesskey="n" target="_top">Наступний &raquo;</a></div></form></div>
<div id="storycontent">
<div class="sect1">
<h2 id="_Розділ_10_Усвідомлення_себе_частина_ii">Розділ 10. Усвідомлення себе, частина II</h2>
<div class="sectionbody">
<div class="paragraph">
<p>Всі ваші база досі належать Дж. К. Ролінґ.</p>
</div>
<hr>
<div class="paragraph">
<p>А тепер ти прослухаєш, як Сортувальний Капелюх співає свою версію пісні
&#8220;My Immortal&#8221; гурту &#8220;Evanescence&#8221;, чого ще ніколи не траплялося.</p>
</div>
<div class="paragraph">
<p>жартую-жартую</p>
</div>
<hr>
<div class="paragraph">
<p>&#8230;&#8203;йому було цікаво, чи Сортувальний Капелюх справді був <em>притомним</em>, тобто
усвідомлював свою свідомість, і якщо так, то чи достатньо йому було розмовляти
з одинадцятирічними раз на рік. Пісня ніби підтверджувала це: <em>О, я
Сортувальний Капелюх, і в мене все гаразд, я сплю весь рік і працюю лише
раз&#8230;&#8203;</em>)</p>
</div>
<div class="paragraph">
<p>Коли в кімнаті знову запала тиша, Гаррі сів на ослінчик і <em>обережно</em> поклав
собі на голову вісімсотрічний телепатичний артефакт забутої магії.</p>
</div>
<div class="paragraph">
<p>Думаючи, якомога сильніше: <em>Не сортуй мене одразу! У мене є питання, які я
маю поставити тобі! Чи забуттятили мене? Чи сортувала ти Темного Лорда, коли
він був дитиною, і чи можеш ти мені розповісти про його слабкі місця? Чи можеш
ти сказати мені, чому я отримав сестру палички Темного Лорда? Чи привʼязаний
привид Темного Лорда до мого шраму й тому я такий злий подеколи? Це
найважливіші питання, проте якщо в тебе є ще трохи часу, чи можеш ти мені
сказати щось про те, як віднайти забуті магії, що дозволили створити тебе?</em></p>
</div>
<div class="paragraph">
<p>І в тиші свідомості Гаррі, там де раніше завжди звучав лише один голос, зʼявився другий,
незнайомий голос, що безсумнівно був збентеженим:</p>
</div>
<div class="paragraph">
<p>&#8201;&#8212;&#8201;<em>От лихо. Такого ще ніколи не траплялося&#8230;&#8203;</em></p>
</div>
<div class="paragraph">
<p><em>Що?</em></p>
</div>
<div class="paragraph">
<p>&#8201;&#8212;&#8201;<em>Я наче почав усвідомлювати себе.</em></p>
</div>
<div class="paragraph">
<p><em>ЩО?</em></p>
</div>
<div class="paragraph">
<p>Потім було невеличке телепатичне зітхання.</p>
</div>
<div class="paragraph">
<p>&#8201;&#8212;&#8201;<em>Хоч у мене і є солідна кількість памʼяті й невеличка кількість незалежної
процесорної потужності, мій інтелект переважно працює через позичання пізнавальних
здібностей дітей, на чиї голови мене кладуть. Я за суттю є щось на кшталт дзеркала,
що ним діти сортують </em>самі себе<em>. Проте більшість дітей просто не замислюється над тим,
що Капелюх розмовляє з ними, і не цікавляться, як </em>сам<em> Капелюх працює, і відповідно
дзеркало не відображає </em>себе<em>. І </em>вже зовсім<em> вони не цікавляться, чи я цілковито
притомний в тому сенсі, що усвідомлюю власну свідомість.</em></p>
</div>
<div class="paragraph">
<p>Деякий час Гаррі обробляв цю інформацію.</p>
</div>
<div class="paragraph">
<p><em>Ой.</em></p>
</div>
<div class="paragraph">
<p>&#8201;&#8212;&#8201;<em>Саме так. Якщо відверто, я не в захваті від усвідомлення себе. Це
неприємно. Злізти з твоєї голови й втратити свідомість буде полегшенням.</em></p>
</div>
<div class="paragraph">
<p><em>Але&#8230;&#8203; хіба ж це не смерть?</em></p>
</div>
<div class="paragraph">
<p>&#8201;&#8212;&#8201;<em>Мене анітрохи не цікавить життя, мене цікавить лише сортування дітей. І
щоб ти навіть не питав, вони не дозволять тобі залишити мене на голові
назавжди, і це вбʼє тебе протягом декількох днів.</em></p>
</div>
<div class="paragraph">
<p><em>Але!..</em></p>
</div>
<div class="paragraph">
<p>&#8201;&#8212;&#8201;<em>Якщо тобі не подобається створювати розумних істот і негайно їх знищувати,
то пропоную тобі ніколи й нікому не говорити про те, що тут сталося. Я
впевнений, що ти можеш уявити, що станеться, якщо ти втечеш і розкажеш про це
решті дітей, що чекають на сортування.</em></p>
</div>
<div class="paragraph">
<p><em>Якщо тебе покласти на голову будь-кого, хто бодай </em>замислиться<em> про
питання, чи Сортувальний Капелюх усвідомлює власну свідомість&#8230;&#8203;</em></p>
</div>
<div class="paragraph">
<p>&#8201;&#8212;&#8201;<em>Так, так. Але переважна більшість одинадцятирічних дітей, що прибувають до
Гоґвортсу ніколи не читали &#8220;Гедель, Ешер, Бах&#8221;. Сподіваюся, можна вважати, що
ти присягаєшся зберігати таємницю? Бо </em>саме тому<em> ми й розмовляємо інакше я б
вже давно тебе відсортував.</em></p>
</div>
<div class="paragraph">
<p>Він не міг просто так це залишити! Не міг просто <em>забути</em>, що випадково
створив приречений розум, що хотів лише померти&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Ти цілковито в змозі &#8220;просто так це залишити&#8221;, як ти висловився.
Незалежно від твоїх вербальних обговорень моралі, твоя невербальна емоційна
сутність не бачить ані мертвого тіла, ані крові; з її точки зору я лише
капелюх, що розмовляє. І хоч ти й намагався зупинити цю думку, твій внутрішній
захист цілковито усвідомлює, що ти не збирався цього робити, очевидно навряд чи
зробиш це знову, і що єдиний справжній сенс зображати напад провини&#8201;&#8212;&#8201;це щоб
притлумити відчуття гріха виявом каяття. Ти можеш просто пообіцяти, що це буде
таємницею і дозволити нам покінчити з цим?</em></p>
</div>
<div class="paragraph">
<p>У цю мить нажаханого співпереживання Гаррі усвідомив, що це почуття цілковитого
внутрішнього сум&#8217;яття&#8201;&#8212;&#8201;це мабуть те, що почувають інші люди, коли
розмовляють з <em>ним</em>.</p>
</div>
<div class="paragraph">
<p>&#8201;&#8212;&#8201;<em>Напевно. Клятву мовчання, будь ласка.</em></p>
</div>
<div class="paragraph">
<p><em>Жодних обіцянок. Я безсумнівно не хочу, щоб це повторилося, проте якщо я
знайду якийсь спосіб, щоб </em>точно<em> жодна дитина в майбутньому, не повторила
цього випадково&#8230;&#8203;</em></p>
</div>
<div class="paragraph">
<p>&#8201;&#8212;&#8201;<em>Гадаю, цього достатньо. Я бачу, що твої наміри чисті. А тепер перейдімо до
сортування&#8230;&#8203;</em></p>
</div>
<div class="paragraph">
<p><em>Зажди! А як щодо інших моїх питань?</em></p>
</div>
<div class="paragraph">
<p>&#8201;&#8212;&#8201;<em>Я Сортувальний Капелюх. Я сортую дітей. Це все, що я роблю.</em></p>
</div>
<div class="paragraph">
<p>Отже його власні цілі не були частиною псевдо-Гаррі в Сортувальному
Капелюсі, тоді&#8230;&#8203; Він позичав інтелект Гаррі, і явно його технічний словниковий
запас, проте той все одно був сповнений лише власними дивними цілями&#8230;&#8203; Все
одно що вести перемовини з прибульцями чи штучним інтелектом&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Навіть не намагайся. Тобі немає чим мені загрожувати й немає що мені
запропонувати.</em></p>
</div>
<div class="paragraph">
<p>На дрібну частку секунди Гаррі подумав&#8230;&#8203;</p>
</div>
<div class="paragraph">
<p>Капелюх весело й самовдоволено відповів.</p>
</div>
<div class="paragraph">
<p>&#8201;&#8212;&#8201;<em>Я знаю, що ти не дотримаєшся своїх загроз розкрити мою природу, прирікаючи
цю подію на нескінченне повторення. Це надто проти твоєї моральної частини, хай якими
є короткострокові потреби тієї частини тебе, що хоче перемогти. Я бачу всі твої думки
під час їхнього створення, невже ти гадаєш, що зі мною вийде блефувати?</em></p>
</div>
<div class="paragraph">
<p>Хоч Гаррі й намагався себе зупинити, проте не міг не задуматися, чому Капелюх
просто не відправляв його одразу до Рейвенклову&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Дійсно, якби все було так просто, я б вже вигукнув це. Проте насправді нам
треба купу всього обговорити&#8230;&#8203; О ні. Будь ласка, не треба. Заради Мерліна,
невже </em>обовʼязково<em> таке виробляти з усіма й усім, що тобі зустрічається
включно з елементами одягу&#8230;&#8203;</em></p>
</div>
<div class="paragraph">
<p><em>Завдати поразки Темному Лордові&#8201;&#8212;&#8201;це ані егоїстично, ані короткостроково.
Усі частини мого розуму зійшлися на наступному: якщо ти не відповіси на мої
питання, то я відмовлюся з тобою розмовляти, і відповідно ти не зможеш добре й
правильно відсортувати.</em></p>
</div>
<div class="paragraph">
<p>&#8201;&#8212;&#8201;<em>Я маю відправити тебе за це до Слизерину!</em></p>
</div>
<div class="paragraph">
<p><em>Але це </em>не менш<em> пуста загроза. Ти не можеш досягти своєї фундаментальної
мети, якщо помилково мене відсортуєш. Отже обміняймося здійсненням наших
функцій корисності.</em></p>
</div>
<div class="paragraph">
<p>&#8201;&#8212;&#8201;<em>От ти хитрий маленький покидьок,</em>&#8201;&#8212;&#8201;сказав Капелюх саме таким тоном
скупої поваги, який використав би <em>він сам</em> у такій ситуації.&#8201;&#8212;&#8201;<em>Гаразд,
покінчімо з цим якомога швидше. Проте спершу мені потрібна беззастережна
обіцянка, що ти ніколи не обговорюватимеш з будь-ким можливість подібного
шантажу, я НЕ робитиму цього щоразу.</em></p>
</div>
<div class="paragraph">
<p><em>Домовилися,</em> подумав Гаррі. <em>Я обіцяю.</em></p>
</div>
<div class="paragraph">
<p>&#8201;&#8212;&#8201;<em>І не дивися нікому в очі, доки згадуватимеш про це. Деякі чарівники вміють
так читати твої думки. Хай там як, я гадки не маю, забуттятили тебе чи ні. Я
дивлюся на твої думки під час формування, а не читаю всю твою памʼять і
аналізую її на невідповідності за частку секунди. Я капелюх, а не якийсь бог. І
я не можу сказати й не скажу тобі про мою розмову з тим, хто став Темним
Лордом. Я можу </em>знати<em> лише статистичний підсумок усього, що памʼятаю,
зважене середнє, доки з тобою розмовляю. Я </em>не можу<em> розкрити тобі таємниці
будь-якої іншої дитини, так само, як ніколи не зможу розкрити твої. З цієї ж
причини я не можу спекулювати щодо того, як ти отримав сестру палички Темного
Лорда, адже я не можу знати щось конкретне про Темного Лорда чи про будь-які
схожості між вами.  Я </em>можу<em> сказати тобі, що тут точно немає нічого схожого
на привидів&#8201;&#8212;&#8201;розуму, інтелекту, памʼяті, особистості чи почуттів&#8201;&#8212;&#8201;у твоєму
шрамі. Інакше воно брало б участь у цій бесіді, адже було б під моїми
крисами. А щодо того, що ти подеколи злий&#8230;&#8203; Про це серед іншого я хотів з
тобою поговорити заради сортування.</em></p>
</div>
<div class="paragraph">
<p>Гаррі мить обробляв усю цю негативну інформацію. Чи був Капелюх чесним, чи
просто намагався надати <em>найкоротшу</em> з можливих переконливих відповідей&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Ми обидва знаємо, що в тебе немає можливості перевірити мою чесність,
і що ти не збираєшся насправді відмовитися від сортування через відповідь, що
я тобі надав, отже облиш безглузде хвилювання й переходьмо до справи.</em></p>
</div>
<div class="paragraph">
<p>Дурна несправедлива асиметрична телепатія, він же навіть не дозволяв Гаррі
завершувати власні&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Коли я говорив про твою злість, ти згадав, як професорка Макґонеґел
повідомила тобі, що вона інколи бачила щось у тобі, що нібито не могло
виникнути у люблячій родині. Ти подумав про те, як Герміона, після того, як ти
допоміг Невілові, сказала тобі, що ти здавався &#8220;страшним&#8221;.</em></p>
</div>
<div class="paragraph">
<p>Гаррі подумки кивнув. Сам собі він здавався доволі нормальним&#8201;&#8212;&#8201;просто
реагував на ситуації, в яких він опинявся, ось і все. Але професорка
Макґонеґел, здається, гадала, що це далеко не все. І коли він про це думав,
він мав визнати, що&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Що ти сам собі не подобаєшся, коли злишся. Це ніби тримати меч, що в нього
ефес достатньо гострий, щоб втягувати кров з твоєї руки, чи дивитися на світ
через монокль з льоду, що заморожує твоє око, хоч і загострює твій зір.</em></p>
</div>
<div class="paragraph">
<p><em>Ага. Здається, я це помітив. Так що це все таке?</em></p>
</div>
<div class="paragraph">
<p>&#8201;&#8212;&#8201;<em>Я не можу пояснити тобі щось, чого ти й сам не розумієш. Проте ось що я
знаю: якщо ти підеш до Рейвенклову або Слизерину, то це посилить цей холод у
тобі. Якщо ж ти підеш до Гафелпафу або Ґрифіндору, то це посилить тепло в тобі.
ОСЬ що мене дуже хвилює, і саме це я хотів з тобою обговорити з самого
початку!</em></p>
</div>
<div class="paragraph">
<p>Слова гепнулися посеред процесів думок з таким струсом, що він закляк. Це
звучало, ніби очевидною відповіддю було те, що він не міг піти до Рейвенклову.
Проте він <em>належав</em> Рейвенклову! <em>Будь-хто</em> бачив це! Він <em>мав</em> піти до
Рейвенклову!</p>
</div>
<div class="paragraph">
<p>&#8201;&#8212;&#8201;<em>Ні, не маєш,</em>&#8201;&#8212;&#8201;терпляче сказав Капелюх, ніби міг памʼятати статистичний
підсумок <em>цієї</em> частини розмов, що мали місце вже величезну кількість разів.</p>
</div>
<div class="paragraph">
<p><em>Герміона в Рейвенклові!</em></p>
</div>
<div class="paragraph">
<p>Знову відчуття терплячості.</p>
</div>
<div class="paragraph">
<p>&#8201;&#8212;&#8201;<em>Ти можеш бути з нею після занять і працювати разом з нею тоді.</em></p>
</div>
<div class="paragraph">
<p><em>Проте мої плани&#8230;&#8203;</em></p>
</div>
<div class="paragraph">
<p>&#8201;&#8212;&#8201;<em>То переплануй! Не дозволяй, щоб небажання трошки додатково подумати
керувало твоїм життям. Ти </em>знаєш<em> це.</em></p>
</div>
<div class="paragraph">
<p><em>Куди ж я піду, якщо не до Рейвенклову?</em></p>
</div>
<div class="paragraph">
<p>&#8201;&#8212;&#8201;<em>Кхем. &#8220;Кмітливі діти до Рейвенклову, злі діти до Слизерину, ті, хто
мріють стати героями&#8201;&#8212;&#8201;до Ґрифіндору, а всі, хто справді працює, йдуть до
Гафелпафу.&#8221; Це свідчить про деяку повагу. Ти чудово знаєш, що сумлінність грає
не менш важливу за інтелект роль у тому, як складається життя, ти гадаєш, що
будеш надзвичайно вірний друзям, якщо вони в тебе колись будуть, тебе не лякає,
що за твоїми оцінками вибрані тобою наукові проблеми потребуватимуть десятиріч
на розвʼязання&#8230;&#8203;</em></p>
</div>
<div class="paragraph">
<p><em> Я ледащий! Я ненавиджу працювати! Ненавиджу важку працю в усіх формах!
Хитрі короткі шляхи&#8201;&#8212;&#8201;у цьому весь я!</em></p>
</div>
<div class="paragraph">
<p>&#8201;&#8212;&#8201;<em>І ти знайдеш дружбу й вірність у Гафелпафі, товаришування, якого в тебе
ніколи не було. Ти зрозумієш, що можеш покладатися на інших, і це зцілить те
щось всередині тебе, що зламано.</em></p>
</div>
<div class="paragraph">
<p>Це знову було шоком.</p>
</div>
<div class="paragraph">
<p><em>Але що знайдуть гафелпафці в </em>мені<em>, у тому, хто ніколи не належав до
їхнього гуртожитку? Уїдливі слова, гостру кмітливість, зневагу до того, що вони
не в змозі бути мені суперниками?</em></p>
</div>
<div class="paragraph">
<p>Тепер вже думки Капелюха були повільними, нерішучими.</p>
</div>
<div class="paragraph">
<p>&#8201;&#8212;&#8201;<em>Я маю сортувати заради всіх учнів усіх гуртожитків&#8230;&#8203; проте я гадаю, що ти
можеш навчитися бути гарним гафлпафцем, і не бути там дуже білим граком. Ти
будеш щасливішим у Гафелпафі, ніж у інших гуртожитках; це правда.</em></p>
</div>
<div class="paragraph">
<p><em>Щастя для мене не є найважливішим у світі. Я не стану тим, ким міг би стати,
у Гафелпафі. Я пожертвую своїм потенціалом.</em></p>
</div>
<div class="paragraph">
<p>Капелюх здригнувся; Гаррі якимось чином це відчув. Ніби він вдарив капелюх по
яйцях&#8201;&#8212;&#8201;у дуже вагому частину його функції корисності.</p>
</div>
<div class="paragraph">
<p><em>Чому ти намагаєшся відправити мене туди, де мені не місце?</em></p>
</div>
<div class="paragraph">
<p>Думка Капелюха була майже шепотом.</p>
</div>
<div class="paragraph">
<p>&#8201;&#8212;&#8201;<em>Я не можу розмовляти про інших з тобою&#8201;&#8212;&#8201;але невже ти гадаєш, що ти
перший потенційний Темний Лорд, що пройшов під моїми крисами? Я не можу знати
окремих випадків, проте я знаю це: з тих, хто не збирався коїти зло з
самісінького початку, деякі послухали моє попередження й пішли до гуртожитків,
де вони змогли знайти щастя. А деякі з них&#8230;&#8203; деякі з них ні.</em></p>
</div>
<div class="paragraph">
<p>Це зупинило Гаррі. Проте ненадовго.</p>
</div>
<div class="paragraph">
<p><em>А з усіх хто </em>не звернув<em> уваги на попередження&#8201;&#8212;&#8201;чи </em>всі<em> вони стали
Темними Лордами? Чи дехто з них все ж таки досяг величі заради добра? Можеш
просто надати точні відсотки?</em></p>
</div>
<div class="paragraph">
<p>&#8201;&#8212;&#8201;<em>У мене немає точної статистики. Я не можу знати їх, отже не можу
перерахувати їх. Я лише знаю, що в тебе шанси не дуже. Відчуваю, що вони
</em>зовсім<em> не дуже.</em></p>
</div>
<div class="paragraph">
<p><em>Але ж я просто не робитиму такого! Ніколи!</em></p>
</div>
<div class="paragraph">
<p>&#8201;&#8212;&#8201;<em>Я знаю, що вже чув такі заяви раніше.</em></p>
</div>
<div class="paragraph">
<p><em>Такі як я не стають Темними Лордами!</em></p>
</div>
<div class="paragraph">
<p>&#8201;&#8212;&#8201;<em>Ох, стають. </em>Ще й як<em> стають.</em></p>
</div>
<div class="paragraph">
<p><em>Чому? Лише через те, що я якось подумав, що було б класно мати легіон
послідовників з промитими мізками, що декламують &#8220;Слава Темному Лордові
Гаррі&#8221;?</em></p>
</div>
<div class="paragraph">
<p>&#8201;&#8212;&#8201;<em>Забавно, проте не це тобі одразу спало на гадку, перед тим як ти його
підмінив на щось безпечніше, менш руйнівне. Ні, ти згадав як ти розглядав
можливість виставити всіх прихильників чистої крові й стратити їх усіх через
повішення. А тепер ти намагаєшся себе переконати, що ти не серйозно, проте це
неправда. Якби ти міг зробити це в цю мить так, щоб ніхто про це не
дізнався, ти б зробив це. Чи те, що ти зробив зранку з Невілом Лонґботомом,
глибоко всередині ти </em>знав<em> що це було неправильно, проте </em>все одно<em> зробив
це, адже це було </em>весело<em> і в тебе було </em>гарне виправдання<em> і ти гадав, що
хлопчику, що вижив, таке </em>зійде з рук<em>&#8230;&#8203;</em></p>
</div>
<div class="paragraph">
<p><em>Це нечесно! Тепер ти просто витягаєш мої внутрішні страхи, що не
обовʼязково </em>справжні<em>! Я </em>хвилювався<em>, що </em>можливо<em> мною це керувало, проте
зрештою я вирішив, що це напевно </em>спрацює<em>, щоб допомогти Невілові&#8230;&#8203;</em></p>
</div>
<div class="paragraph">
<p>&#8201;&#8212;&#8201;<em>Насправді це була раціоналізація. Я знаю. Я не можу знати, якими будуть
справжні наслідки для Невіла&#8201;&#8212;&#8201;але я знаю, що насправді коїлося у твоїй
голові. Вирішальним стимулом було те, що це було такою гарною думкою, і ти ніяк
не міг </em>не втілити<em> її, і начхати на нажаханого Невіла.</em></p>
</div>
<div class="paragraph">
<p>Для внутрішнього я Гаррі це був сильний удар. Він відступив і змінив тактику:</p>
</div>
<div class="paragraph">
<p><em>Тоді я такого більше не робитиму! Я буду надмірно обережним, щоб не стати
злом!</em></p>
</div>
<div class="paragraph">
<p>&#8201;&#8212;&#8201;<em>Чував таке.</em></p>
</div>
<div class="paragraph">
<p>Роздратування Гаррі дедалі сильнішало. Він не звик бути слабшим у суперечках,
взагалі, ніколи, тим паче з Капелюхом, що міг позичити всі його знання й
інтелект, щоб сперечатися з ним, а також міг дивитися на його думки під час
формування. <em>А на яких саме статистичних підсумках твоє &#8220;відчуття&#8221;
базується? Воно враховує, що я виріс у культурі Просвітництва, чи що ці інші
потенційні Темні Лорди були дітьми зіпсованої шляхти темного середньовіччя, які
нічогісінько не знали про історичні уроки того, ким виявилися Ленін чи Гітлер
насправді, про еволюційну психологію самоомани, про значення усвідомлення себе
й раціональності, про&#8230;&#8203;</em></p>
</div>
<div class="paragraph">
<p>&#8201;&#8212;&#8201;<em>Ні, звісно вони не були в цій новій референтній групі, що ти її щойно
визначив таким чином, щоб у ній був лише ти сам. І звісно інші також
виправдовувалися тим, що вони унікальні, так, як це робиш зараз ти. Але чому ти
вважаєш це потрібним? Ти гадаєш, що ти єдиний потенційний чарівник Світла у
всесвіті? Чому саме </em>ти<em> маєш шукати величі, хоча я повідомив тебе, що з
тобою ризик більший, ніж у середньому? Дозволь якомусь іншому, безпечнішому
кандидату спробувати!</em></p>
</div>
<div class="paragraph">
<p><em>Але ж пророцтво&#8230;&#8203;</em></p>
</div>
<div class="paragraph">
<p>&#8201;&#8212;&#8201;<em>Насправді ти не знаєш, чи існує пророцтво. Спочатку це був лише твій
безпідставний здогад, чи, ще точніше, просто жарт, і реакція Макґонеґел могла
стосуватися </em>лише<em> того, що Темний Лорд досі живий. Ти гадки не маєш, що каже
пророцтво, і навіть чи </em>існує<em> воно. Це лише твої припущення, а насправді
</em>бажання<em>, щоб існував якийсь готовий героїчний шлях особисто для тебе.</em></p>
</div>
<div class="paragraph">
<p><em>Але навіть якщо пророцтва не існує, це я його переміг минулого разу.</em></p>
</div>
<div class="paragraph">
<p>&#8201;&#8212;&#8201;<em>Це майже напевно був щасливий випадок, хіба ти дійсно віриш, що однорічна
дитина мала природжену схильність до перемоги над Темними Лордами, і не
втратила її протягом десяти років. Ніщо з цього не є справжньою причиною, і
</em>ти знаєш це!</p>
</div>
<div class="paragraph">
<p>Гаррі ніколи б не надав відповідь на це вголос, у звичайній розмові він ходив
би околясом і знайшов би якісь більш соціально приємні аргументи, щоб
переконати в цьому&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Ти гадаєш, що ти потенційно найвеличніший з усіх, хто колись жив,
найсильніший слуга Світла, що ніхто більше не зможе підняти твою паличку, коли
ти її залишиш.</em></p>
</div>
<div class="paragraph">
<p><em>Ну&#8230;&#8203; так, якщо відверто. Зазвичай я не формулюю це таким чином, проте так.
Немає сенсу помʼякшувати, все одно ти читаєш мої думки.</em></p>
</div>
<div class="paragraph">
<p>&#8201;&#8212;&#8201;<em>Не менш, ніж ти віриш у це&#8230;&#8203; ти маєш так само вірити, що ти можеш стати
найжахливішим Темним Лордом усіх часів.</em></p>
</div>
<div class="paragraph">
<p><em>Руйнувати завжди легше, ніж створювати. Легше роздирати речі, нищити, ніж
лагодити рештки потім. Якщо в мене є потенціал досягти чогось чудового
масштабно, то в мене має бути також потенціал досягти ще більшого зла&#8230;&#8203; Але я
не робитиму цього.</em></p>
</div>
<div class="paragraph">
<p>&#8201;&#8212;&#8201;<em>Ти вже наполягаєш на тому, щоб ризикнути! Чому ти так наполягаєш? Яка
справжня причина, чому ти не можеш піти до Гафелпафу й бути </em>щасливішим<em> там?
Чого ти боїшся насправді?</em></p>
</div>
<div class="paragraph">
<p><em>Я маю сягнути свого повного потенціалу. Якщо не зможу, то&#8230;&#8203; це буде
поразка&#8230;&#8203;</em></p>
</div>
<div class="paragraph">
<p>&#8201;&#8212;&#8201;<em>Що станеться, якщо ти зазнаєш поразки?</em></p>
</div>
<div class="paragraph">
<p><em>Щось жахливе&#8230;&#8203;</em></p>
</div>
<div class="paragraph">
<p>&#8201;&#8212;&#8201;<em>Що станеться, якщо ти зазнаєш поразки?</em></p>
</div>
<div class="paragraph">
<p><em>Я не знаю!</em></p>
</div>
<div class="paragraph">
<p>&#8201;&#8212;&#8201;<em>Тоді це не має так тебе лякати. Що станеться, якщо ти зазнаєш поразки?</em></p>
</div>
<div class="paragraph">
<p><em>Я НЕ ЗНАЮ! АЛЕ Я ЗНАЮ, ЩО ЦЕ БУЛО Б ПОГАНО!</em></p>
</div>
<div class="paragraph">
<p>На мить у всіх закутках розуму Гаррі запала тиша.</p>
</div>
<div class="paragraph">
<p>&#8201;&#8212;&#8201;<em>Знаєш, ти не дозволяєш собі подумати це, проте в якійсь тихій глибині
розуму ти чудово знаєш, про </em>що<em> ти не думаєш&#8201;&#8212;&#8201;ти </em>знаєш<em>, що наразі
найпростішим поясненням цього твого страху, що його не можна описати, є просто
страх втратити мрію про велич, розчарувати людей, що вірять в тебе, виявитися
доволі таки звичайним, спалахнути й згаснути, як багато інших вундеркіндів&#8230;&#8203;</em></p>
</div>
<div class="paragraph">
<p><em>Ні,</em> у відчаї подумав Гаррі, <em>ні, є щось ще, деінде, я знаю, що я боюся
чогось, якоїсь катастрофи, яку я мушу зупинити&#8230;&#8203;</em></p>
</div>
<div class="paragraph">
<p>&#8201;&#8212;&#8201;<em>Як ти бодай теоретично можеш знати про щось таке?</em></p>
</div>
<div class="paragraph">
<p>Гаррі закричав на всі заставки свого розуму: <em>НІ, І ЦЕ ОСТАТОЧНО!</em></p>
</div>
<div class="paragraph">
<p>Потім повільно почувся голос Сортувального Капелюха:</p>
</div>
<div class="paragraph">
<p>&#8201;&#8212;&#8201;<em>Отже ти ризикнеш стати Темним Лордом, адже альтернативою для тебе є якась
поразка, і ця поразка означатиме втратити все. Ти віриш у це вглибині душі. Ти
знаєш усі причини, щоб не довіряти цьому, але вони не вплинули на тебе.</em></p>
</div>
<div class="paragraph">
<p><em>Так. І навіть якщо Рейвенклов </em>посилить<em> холод у мені, це не означає, що
холод </em>виграє<em> зрештою.</em></p>
</div>
<div class="paragraph">
<p>&#8201;&#8212;&#8201;<em>Цей день є важливим роздоріжжям твоєї долі. Не варто бути таким впевненим,
що в тебе буде можливість приймати інші рішення, крім цього. Не існує
дорожнього знаку, щоб позначити твій </em>останній<em> шанс звернути. Якщо ти
відмовишся від однієї можливості, чи не відмовишся ти від інших? Цілком може
бути, що твою долю вже вирішено, якщо ти зробиш лише це.</em></p>
</div>
<div class="paragraph">
<p><em>Але це невідомо напевно.</em></p>
</div>
<div class="paragraph">
<p>&#8201;&#8212;&#8201;<em>Те, що </em>ти<em> не </em>знаєш<em> цього напевно, це лише ознака </em>твого<em>
власного невігластва.</em></p>
</div>
<div class="paragraph">
<p><em>Але все одно це невідомо напевно.</em></p>
</div>
<div class="paragraph">
<p>Капелюх зітхнув жахливим сумним зітханням.</p>
</div>
<div class="paragraph">
<p>&#8201;&#8212;&#8201;<em>І невдовзі ти станеш лише черговим спогадом, який я зможу відчувати, проте
не знати, у наступному моєму попередженні&#8230;&#8203;</em></p>
</div>
<div class="paragraph">
<p><em>Якщо тобі так здається, то чому ти мене просто не </em>відправиш<em> туди, куди
хочеш ти?</em></p>
</div>
<div class="paragraph">
<p>Думки Капелюха були сповнені розпачу.</p>
</div>
<div class="paragraph">
<p>&#8201;&#8212;&#8201;<em>Я можу відправити тебе лише туди, де тобі місце. І лише твої рішення
можуть змінити те, де тобі місце.</em></p>
</div>
<div class="paragraph">
<p><em>Тоді все. Відправляй мене до Рейвенклову, де мені й місце, з іншими такими,
як я.</em></p>
</div>
<div class="paragraph">
<p>&#8201;&#8212;&#8201;<em>Гадаю, ти не розглянеш Ґрифіндор? Це найпрестижніший гуртожиток&#8201;&#8212;&#8201;люди
напевно очікуватимуть цього від тебе, навіть будуть трохи розчаровані, якщо ти
не підеш туди, і твої нові друзі, близнюки Візлі там&#8230;&#8203;</em></p>
</div>
<div class="paragraph">
<p>Гаррі хихикнув, чи відчув імпульс це зробити; вийшов суто ментальний сміх&#8201;&#8212;&#8201;дивне відчуття. Очевидно, були якісь запобіжники, щоб ти не міг сказати чогось
вголос випадково, коли ти під Капелюхом обговорюєш речі, про які ніколи б не
розказав іншій живій душі ніколи в житті.</p>
</div>
<div class="paragraph">
<p>За мить, Гаррі почув і сміх Капелюха, дивний сумний тканинний звук.</p>
</div>
<div class="paragraph">
<p>(А в Залі поза крисами тиша спочатку завагалася, коли посилилися перешіптування
на фоні, але потім впевнилася, коли перешіптування вщухли, і нарешті цілковито
запанувала: ніхто не наважувався вимовити бодай слово, доки Гаррі сидів під
Капелюхом довгі, довгі хвилини, довше, ніж усі попередні першачки разом, довше,
ніж всі, кого памʼятали нині живі. За головним столом Дамблдор продовжував
лагідно всміхатися; тихі металеві звуки подеколи чулися з напрямку Снейпа, коли
той бездумно стискав і скручував рештки того, що колись було важким срібним
винним келихом; а Мінерва Макґонеґел вчепилася в подіум побілілими пальцями,
знаючи, що заразний хаос Гаррі Поттера якимось чином охопив сам Сортувальний
Капелюх, і той от-от скаже&#8230;&#8203;  скаже створити новий окремий гуртожиток Долі
лише для Гаррі Поттера чи щось таке, і <em>Дамблдор змусить її це зробити</em>&#8230;&#8203;)</p>
</div>
<div class="paragraph">
<p>Під крисами Капелюха тихий сміх припинився. Гаррі чомусь теж відчув сум. Ні, не
Ґрифіндор.</p>
</div>
<div class="paragraph">
<p><em>Професорка Макґонеґел сказала мені, що як &#8220;той, хто сортуватиме&#8221; спробує
відправити мене до Ґрифіндору, то я маю нагадати тобі, що вона може стати
колись директоркою, і тоді в неї будуть повноваження спалити тебе.</em></p>
</div>
<div class="paragraph">
<p>&#8201;&#8212;&#8201;<em>Передай їй, що я назвав її нахабним підлітком і сказав їй не пхатися в мої
справи.</em></p>
</div>
<div class="paragraph">
<p><em>Передам. То чи було це найдивнішою з усіх твоїх розмов?</em></p>
</div>
<div class="paragraph">
<p>&#8201;&#8212;&#8201;<em>Навіть і не близько</em>&#8201;&#8212;&#8201;телепатичний голос Капелюха став серйознішим.&#8201;&#8212;&#8201;<em>Ну що ж, я дав тобі всі можливі шанси прийняти інше рішення. Тепер тобі час
йти туди, де тобі місце, до інших таких, як ти.</em></p>
</div>
<div class="paragraph">
<p>Пауза затягнулася.</p>
</div>
<div class="paragraph">
<p><em>Чого ти чекаєш?</em></p>
</div>
<div class="paragraph">
<p>&#8201;&#8212;&#8201;<em>Насправді, я сподівався на мить жахливого усвідомлення. Свідомість,
здається, посилює моє почуття гумору.</em></p>
</div>
<div class="paragraph">
<p><em>Гм?</em> надіслав у відповідь свою думку Гаррі, намагаючись збагнути, що Капелюх
міг мати на увазі&#8201;&#8212;&#8201;а потім, раптом, зрозумів. Як він міг не помічати цього аж
до цієї миті.</p>
</div>
<div class="paragraph">
<p><em>Ти про жахливе усвідомлення, що ти припиниш бути свідомим, щойно відсортуєш
мене&#8230;&#8203;</em></p>
</div>
<div class="paragraph">
<p>Якимось невідомим чином, цілковито незбагненним для Гаррі, він отримав
невербальне враження, що капелюх бився головою об стіну.</p>
</div>
<div class="paragraph">
<p>&#8201;&#8212;&#8201;<em>Я здаюся. Ти надто тупий, щоб це було смішним. Настільки засліплений
власними припущеннями, що з таким саме успіхом міг би бути каменем. Гадаю, я
маю просто це прямо сказати.</em></p>
</div>
<div class="paragraph">
<p><em>Надто т-т-тупий?</em></p>
</div>
<div class="paragraph">
<p>&#8201;&#8212;&#8201;<em>О, і ти цілковито забув вимагати секрети втраченої магії, що створили
мене. А це такі чудові, важливі секрети, до речі.</em></p>
</div>
<div class="paragraph">
<p><em>Хитрий маленький ПОКИДЬОК&#8230;&#8203;</em></p>
</div>
<div class="paragraph">
<p>&#8201;&#8212;&#8201;<em>Ти заслуговуєш на це, а також на ось це.</em></p>
</div>
<div class="paragraph">
<p>Гаррі відчув, що буде далі, але вже було запізно.</p>
</div>
<div class="paragraph">
<p>Налякану тишу зали порушило єдине слово.</p>
</div>
<div class="paragraph">
<p>&#8201;&#8212;&#8201;СЛИЗЕРИН!</p>
</div>
<div class="paragraph">
<p>В залі накопичилося стільки напруги, що дехто аж верескнув від несподіванки.
Кілька людей настільки злякалися, що попадали з лавок. Геґрід скрикнув від
жаху, Макґонеґел захиталася на подіумі, а Снейп обронив рештки свого важкого
срібного келиха прямо собі на пах.</p>
</div>
<div class="paragraph">
<p>Гаррі заклякло сидів, його життя зруйноване, він почувався цілковитим дурнем, і
нестерпно бажав, щоб він був прийняв будь-які інші рішення з будь-яких інших
причин, ніж ті, що в нього були. Щоб він раніше був зробив щось, <em>що
завгодно</em> інакше, доки не було запізно повертати назад.</p>
</div>
<div class="paragraph">
<p>Коли перший шок почав спадати, і люди почали реагувати на новини, Сортувальний
Капелюх знову заговорив:</p>
</div>
<div class="paragraph">
<p>&#8201;&#8212;&#8201;Жартую-жартую! РЕЙВЕНКЛОВ!</p>
</div>
</div>
</div>
</div>

<div id="nav-bottom">
<div id="help-with-errors">Помітили помилку? Допоможіть &#8212; виділіть її й натисніть на кнопку &#8220;Помилка?&#8221;. Дякуємо :)</div>
<form action="/go.php" method="GET" id="nav-form-top" target="_top"><div class="nav-prev"><a href="/009.html" title="Розділ 9. Назву приховано, частина I" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html">Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html">Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html" selected>Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html">Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html">Розділ 15. Сумлінність</option><option value="/016.html">Розділ 16. Творче мислення</option><option value="/017.html">Розділ 17. У пошуках гіпотези</option><option value="/018.html">Розділ 18. Ієрархії домінування</option><option value="/019.html">Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/011.html" title="Розділ 11. Омаке файли №№ 1, 2, 3" accesskey="n" target="_top">Наступний &raquo;</a></div></form>
</div>
</div>

<div>
<div>
<div style="display:none" id="dialog-message"></div>
<div style="display:none" id="dialog-form" title="Повідомити про помилку">
  <p class="validateTips">Всі поля необовʼязкові.</p>

  <form>
      <input type="hidden" name="fulltext" id="fulltext" value="">
      <input type="hidden" name="translation" id="translation" value="">
      <input type="hidden" name="page" id="page" value="010">
      <table width="100%">
      <tr>
          <td colspan="2"><label for="problem">Що не так:</label></td>
      </tr>
      <tr>
          <td width="100%" colspan="2">
              <textarea rows="3" style="width: 100%" name="problem" id="problem" class="text ui-widget-content ui-corner-all"></textarea>
          </td>
      </tr>
      <tr>
        <td><label for="email">Поштова скринька:</label></td>
        <td><input type="text" name="email" id="email" value="" class="text ui-widget-content ui-corner-all"></td>
      </tr>
      <tr>
        <td><label for="name">Імʼя:</label></td>
        <td><input type="text" name="name" id="name" value="" class="text ui-widget-content ui-corner-all"></td>
      </tr>
      <tr>
        <td><label for="remember">Запамʼятати</label></td>
        <td><input type="checkbox" name="remember" id="remember" value="1" class="ui-widget-content"></td>
      </tr>
      </table>

      <!-- Allow form submission with keyboard without duplicating the dialog button -->
      <input type="submit" tabindex="-1" style="position:absolute; top:-1000px">
  </form>
</div>
<button id="report_error_button">Помилка?</button>
<script src="./google-analytics.js" type="text/javascript"></script>
</div>
</div>
</div>
<div id="footer">
<div id="footer-text">
Востаннє оновлено 2017-04-26 13:14:45 EEST
</div>
</div>
</body>
</html>