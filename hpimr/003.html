<!DOCTYPE html>
<html lang="uk">
<head>
<meta charset="UTF-8">
<!--[if IE]><meta http-equiv="X-UA-Compatible" content="IE=edge"><![endif]-->
<meta name="viewport" content="width=device-width, initial-scale=1.0">
<meta name="generator" content="Asciidoctor 1.5.5">
<title>Розділ 3. Порівнюючи реальність з її альтернативами</title>
<link rel="stylesheet" href="./hpimr.css">
<!-- html here goes to header of each document -->

<!-- Add to homescreen for Safari on iOS -->
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="apple-mobile-web-app-title" content="ГПіМР">
<link rel="apple-touch-icon" href="/HP_-_Harry_Potter_wordmark.svg.png" />

<link rel="manifest" href="manifest.json" />

<meta name="mobile-web-app-capable" content="yes">
<meta name="application-name" content="ГПіМР">
<link rel="icon" sizes="192x192" href="/HP_-_Harry_Potter_wordmark.svg.png" />

<!-- Tile icon for Win8 -->
<meta name="msapplication-TileImage" content="/HP_-_Harry_Potter_wordmark.svg.png" />
</head>
<body class="article">
<div id="header">
</div>
<div id="content">
<script src="./script.js" type="text/javascript"></script>
<link rel="stylesheet" href="./jquery-ui.css">
<div id="access">
<div class="menu-main-menu-container"><ul id="menu-main-menu" class="menu"><li id="menu-item-53" class="menu-item menu-item-type-custom menu-item-object-custom menu-item-home menu-item-53"><a href="/">Зміст</a></li>
<li id="menu-item-101" class="menu-item menu-item-type-taxonomy menu-item-object-category menu-item-101"><a href="http://hpmor.com/">Оригінал англійською</a></li>
<li id="menu-item-83" class="menu-item menu-item-type-post_type menu-item-object-page menu-item-83"><a href="http://github.com/hpimr/hpimr">github</a></li>
<li id="menu-item-48" class="menu-item menu-item-type-post_type menu-item-object-page menu-item-48"><a href="/help.html">Як долучитися</a></li>
<li id="menu-item-48" class="menu-item menu-item-type-post_type menu-item-object-page menu-item-49"><a href="https://www.facebook.com/groups/212447182535471/">Фейсбук</a></li>
</ul></div>
</div>
<div id="invertable">
<div id="nav-top"><form action="/go.php" method="GET" id="nav-form-top" target="_top"><div class="nav-prev"><a href="/002.html" title="Розділ 2. Все, у що я вірю, -- хибне" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html" selected>Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html">Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html">Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html">Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html">Розділ 15. Сумлінність</option><option value="/016.html">Розділ 16. Творче мислення</option><option value="/017.html">Розділ 17. У пошуках гіпотези</option><option value="/018.html">Розділ 18. Ієрархії домінування</option><option value="/019.html">Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/004.html" title="Розділ 4. Гіпотеза ефективного ринку" accesskey="n" target="_top">Наступний &raquo;</a></div></form></div>
<div id="storycontent">
<div class="sect1">
<h2 id="_Розділ_3_Порівнюючи_реальність_з_її_альтернативами">Розділ 3. Порівнюючи реальність з її альтернативами</h2>
<div class="sectionbody">
<div class="paragraph">
<p>Якщо Дж. К. Ролінґ спитає вас про цю історію, ви нічого не знаєте.</p>
</div>
<hr>
<div class="paragraph">
<p>&#8201;&#8212;&#8201;<em>Тоді питання в тому&#8201;&#8212;&#8201;хто?</em></p>
</div>
<hr>
<div class="paragraph">
<p>&#8201;&#8212;&#8201;О Господи,&#8201;&#8212;&#8201;вигукнув бармен, позираючи на Гаррі.&#8201;&#8212;&#8201;Чи це&#8230;&#8203; Невже це?!</p>
</div>
<div class="paragraph">
<p>Гаррі як міг прихилився до шинквасу Дірявого Казана, хоча краю діставав
хіба на рівні брів. Заради гідної відповіді на <em>таке</em> питання варто докласти всіх зусиль..</p>
</div>
<div class="paragraph">
<p>&#8201;&#8212;&#8201;Чи я&#8230;&#8203; Невже це я&#8230;&#8203; Можливо&#8201;&#8212;&#8201;хто зна, але якщо <em>ні</em>, тоді питання в
тому&#8201;&#8212;&#8201;<em>хто</em>?</p>
</div>
<div class="paragraph">
<p>&#8201;&#8212;&#8201;Боже мій милий!&#8201;&#8212;&#8201;прошепотів старий бармен.&#8201;&#8212;&#8201;Гаррі Поттер&#8230;&#8203; Яка честь!</p>
</div>
<div class="paragraph">
<p>Гаррі кліпнув, потім заспокоївся.</p>
</div>
<div class="paragraph">
<p>&#8201;&#8212;&#8201;Ну, так, ви доволі проникливі. Більшість людей не усвідомлюють цього так
швидко&#8230;&#8203;</p>
</div>
<div class="paragraph">
<p>&#8201;&#8212;&#8201;Годі,&#8201;&#8212;&#8201;сказала професорка Макґонеґел, її рука стисла плече Гаррі.&#8201;&#8212;&#8201;Не докучай хлопцеві, Томе, для нього це все нове.</p>
</div>
<div class="paragraph">
<p>&#8201;&#8212;&#8201;Проте це він?&#8201;&#8212;&#8201;тремтячим голосом запитала стара жінка.&#8201;&#8212;&#8201;Це Гаррі Поттер?</p>
</div>
<div class="paragraph">
<p>Вона підвелася, рипнувши стільцем.</p>
</div>
<div class="paragraph">
<p>&#8201;&#8212;&#8201;Доріс,&#8201;&#8212;&#8201;застережливо сказала Макґонеґел. Вона пильно оглянула кімнату, і
цього було достатньо, щоб залякати будь-кого.</p>
</div>
<div class="paragraph">
<p>&#8201;&#8212;&#8201;Я лише хочу потиснути йому руку,&#8201;&#8212;&#8201;прошепотіла жінка. Вона низько схилилася й
виставила зморщену руку, яку Гаррі, що почувався спантеличено й більш незручно, ніж
будь-коли в житті, обережно потиснув. Сльози крапали з очей жінки на їхні стиснуті
руки.&#8201;&#8212;&#8201;Мій онук був аврором,&#8201;&#8212;&#8201;прошепотіла вона,&#8201;&#8212;&#8201;помер у сімдесят девʼятому.
Дякую тобі, Гаррі Поттере. Сердечно тобі дякую.</p>
</div>
<div class="paragraph">
<p>&#8201;&#8212;&#8201;Прошу,&#8201;&#8212;&#8201;мимоволі сказав Гаррі й повернув голову, перелякано й
благально поглянувши на професорку Макґонеґел.</p>
</div>
<div class="paragraph">
<p>У кімнаті саме здіймалася загальна метушня, коли професорка Макґонеґел гупнула
ногою по підлозі. Цей звук став для Гаррі новим еталоном
для фрази &#8220;трубний глас&#8221;, і всі заклякли.</p>
</div>
<div class="paragraph">
<p>&#8201;&#8212;&#8201;Ми поспішаємо,&#8201;&#8212;&#8201;сказала професорка Макґонеґел надзвичайно, бездоганно
нормальним голосом.</p>
</div>
<div class="paragraph">
<p>З бару вони вийшли без проблем.</p>
</div>
<div class="paragraph">
<p>&#8201;&#8212;&#8201;Професорко?&#8201;&#8212;&#8201;сказав Гаррі, коли вони вийшли до внутрішнього двору. Він
збирався був запитати, що коїться, проте натомість дивом поставив цілковито інше питання.</p>
</div>
<div class="paragraph">
<p>&#8201;&#8212;&#8201;А що то за блідий чоловік сидів у кутку? Чоловік, у котрого сіпалося око?</p>
</div>
<div class="paragraph">
<p>&#8201;&#8212;&#8201;Гм?&#8201;&#8212;&#8201;дещо здивовано сказала професорка Макґонеґел; схоже, вона теж не
очікувала цього питання.&#8201;&#8212;&#8201;Це професор Квірін Квірел. Цього року він викладатиме
захист від темних мистецтв у Гоґвортсі.</p>
</div>
<div class="paragraph">
<p>&#8201;&#8212;&#8201;У мене було вкрай дивне відчуття, ніби я його знаю&#8230;&#8203;&#8201;&#8212;&#8201;Гаррі потер лоба.&#8201;&#8212;&#8201;І що мені не варто тиснути йому руку&#8230;&#8203; Ніби я зустрів когось, хто колись
був другом, давно, перед тим, як усе пішло шкереберть&#8230;&#8203;&#8201;&#8212;&#8201;це було не зовсім
те, проте Гаррі не міг підібрати слів.&#8201;&#8212;&#8201;А що це все&#8230;&#8203; <em>таке</em> було там, у барі?</p>
</div>
<div class="paragraph">
<p>Професорка Макґонеґел дивилася на нього дивно.</p>
</div>
<div class="paragraph">
<p>&#8201;&#8212;&#8201;Містере Поттер&#8230;&#8203; чи ви знаєте&#8230;&#8203; <em>як багато</em> вам розповідали&#8230;&#8203; про те, як
загинули ваші батьки?</p>
</div>
<div class="paragraph">
<p>Погляд Гаррі був непорушним.</p>
</div>
<div class="paragraph">
<p>&#8201;&#8212;&#8201;Мої батьки живі-здорові і завжди відмовлялися розповідати, як померли мої
<em>генетичні</em> батьки. З чого я роблю висновок, що не добре.</p>
</div>
<div class="paragraph">
<p>&#8201;&#8212;&#8201;Відданість, гідна захоплення,&#8201;&#8212;&#8201;сказала професорка Макґонеґел і продовжила тихим
голосом.&#8201;&#8212;&#8201;Хоча трохи боляче чути таке від вас. Лілі й Джеймс були моїми
друзями.</p>
</div>
<div class="paragraph">
<p>Гаррі відвернувся, раптом відчувши сором.</p>
</div>
<div class="paragraph">
<p>&#8201;&#8212;&#8201;Вибачте,&#8201;&#8212;&#8201;зніяковіло сказав він.&#8201;&#8212;&#8201;Проте в мене <em>є</em> мама й тато. І я
знаю, що лише б засмутився, якби порівнював реальність з&#8230;&#8203; чимось
досконалим, що спорудив би у своїй уяві.</p>
</div>
<div class="paragraph">
<p>&#8201;&#8212;&#8201;Це дивовижно мудро з вашого боку,&#8201;&#8212;&#8201;тихо сказала професорка Макґонеґел.&#8201;&#8212;&#8201;Проте ваші <em>генетичні</em> батьки насправді померли дуже гідно, захищаючи вас.</p>
</div>
<div class="paragraph">
<p><em>Захищаючи мене?</em></p>
</div>
<div class="paragraph">
<p>Щось дивне стиснуло серце Гаррі.</p>
</div>
<div class="paragraph">
<p>&#8201;&#8212;&#8201;Що&#8230;&#8203; <em>саме</em> сталося?</p>
</div>
<div class="paragraph">
<p>Професорка Макґонеґел зітхнула. Її паличка торкнулася чола Гаррі, і на мить йому
перед очима все розпливлося.</p>
</div>
<div class="paragraph">
<p>&#8201;&#8212;&#8201;Хоч якесь маскування,&#8201;&#8212;&#8201;сказала вона,&#8201;&#8212;&#8201;щоб це не повторювалося, доки ви не готові.</p>
</div>
<div class="paragraph">
<p>Потім її паличка тричі торкнулася цегляного муру&#8230;&#8203;</p>
</div>
<div class="paragraph">
<p>&#8230;&#8203;що в ньому одразу зʼявився отвір, який затремтів, розійшовся
й розширився у величезний прохід з аркою. За ним виднівся довгий
ряд крамниць, вивіски на яких рекламували казани й драконячу печінку.</p>
</div>
<div class="paragraph">
<p>Гаррі навіть бровою не повів. Ніхто ж не перетворювався на кицьку.</p>
</div>
<div class="paragraph">
<p>І вони пішли вперед, разом, до чаклунського світу.</p>
</div>
<div class="paragraph">
<p>Там були купці, що пропонували Стрибучі Чоботи (&#8220;Зроблені зі справжньої Летуми!&#8221;)
і &#8220;Ножі +3! Виделки +2! Ложки з бонусом +4!&#8221;. Там продавалися окуляри, які робили
все, на що б ти не поглянув, зеленим, а також декілька зручних крісел з катапультою
для непередбачених випадків.</p>
</div>
<div class="paragraph">
<p>Голова Гаррі все оберталася, оберталася так сильно, наче намагалася відкрутитися
з шиї. Він ніби йшов через розділ правил <em>Просунутих підземель і драконів</em> про
магічні предмети (він не грав у цю гру, проте насолоджувався читанням
рулбуків). Гаррі кортіло не пропустити жодного товару, на випадок, якщо десь трапиться
один з трьох предметів, що дозволяють створити замкнений цикл нескінчених заклинань <em>бажання</em>.</p>
</div>
<div class="paragraph">
<p>Потім Гаррі помітив дещо й цілковито бездумно пішов від заступниці
директора, попрямувавши до крамниці з оздоблених бронзою синіх цеглин.
Він отямився, лише коли професорка Макґонеґел стала прямо перед ним.</p>
</div>
<div class="paragraph">
<p>&#8201;&#8212;&#8201;Містере Поттер?&#8201;&#8212;&#8201;запитала вона.</p>
</div>
<div class="paragraph">
<p>Гаррі кліпнув, усвідомивши, що він щойно зробив.</p>
</div>
<div class="paragraph">
<p>&#8201;&#8212;&#8201;Вибачте! Я на мить забув, що йду з вами, а не зі своєю родиною,&#8201;&#8212;&#8201;Гаррі
вказав на вікно крамниці з палаючими літерами, що світилися сліпуче-яскраво і
водночас ніби здалеку та складалися у фразу <em>Видатні книжки Біґбема</em>.&#8201;&#8212;&#8201;Коли проходиш повз книгарню, що в ній ще не був, то маєш зайти й подивитися.
Це родинне правило.</p>
</div>
<div class="paragraph">
<p>&#8201;&#8212;&#8201;Це найбільш рейвенкловська річ, що я коли-небудь чула.</p>
</div>
<div class="paragraph">
<p>&#8201;&#8212;&#8201;Що?</p>
</div>
<div class="paragraph">
<p>&#8201;&#8212;&#8201;Пусте, містере Поттер. Спершу нам треба відвідати &#8220;Ґрінґотс&#8221;&#8201;&#8212;&#8201;банк
чаклунського світу. Там сховище ваших <em>генетичних</em> батьків, де зберігається
спадок, залишений вам <em>генетичними</em> батьками, а
вам будуть потрібні гроші для навчальних матеріалів,&#8201;&#8212;&#8201;вона зітхнула.&#8201;&#8212;&#8201;І, гадаю, ще деяку суму для книжок також можна взяти. Хоча, мабуть, з
цим варто зачекати. У бібліотеці Гоґвортсу доволі багато книг з магічної тематики.
Крім того, я майже впевнена, що ви житимете в башті з власною, навіть більш різноманітною,
бібліотекою.
Будь-яка книжка, що ви купите зараз, імовірно, матиме там примірник.</p>
</div>
<div class="paragraph">
<p>Гаррі кивнув, і вони пішли далі.</p>
</div>
<div class="paragraph">
<p>&#8201;&#8212;&#8201;Ви не подумайте, це <em>чудовий</em> спосіб відволікати увагу,&#8201;&#8212;&#8201;сказав Гаррі, доки його
голова й далі оберталася,&#8201;&#8212;&#8201;напевно найкращий з усіх, що на мені пробували,
проте не думайте, що я забув про нашу незавершену розмову.</p>
</div>
<div class="paragraph">
<p>Професорка Макґонеґел зітхнула.</p>
</div>
<div class="paragraph">
<p>&#8201;&#8212;&#8201;Ваші батьки&#8201;&#8212;&#8201;чи принаймні ваша мати&#8201;&#8212;&#8201;дуже мудро вчинили, коли вирішили
не говорити вам.</p>
</div>
<div class="paragraph">
<p>&#8201;&#8212;&#8201;Отже, ви бажаєте, щоб я й далі залишався у блаженному незнанні? У цьому плані
є певні вади, професорко Макґонеґел.</p>
</div>
<div class="paragraph">
<p>&#8201;&#8212;&#8201;Гадаю, це було б доволі безглуздо,&#8201;&#8212;&#8201;напружено сказала відьма,&#8201;&#8212;&#8201;враховуючи,
що кожен перехожий може розповісти вам, що сталося. Ну добре.</p>
</div>
<div class="paragraph">
<p>І вона розповіла йому про Того-Кого-Не-Можна-Називати, Темного Лорда, Волдеморта.</p>
</div>
<div class="paragraph">
<p>&#8201;&#8212;&#8201;Волдеморт?&#8201;&#8212;&#8201;прошепотів Гаррі. Це мало би бути кумедно, проте не було. Імʼя
обпікало холодом, жорстокістю, дзеркальною ясністю, молотом зі щирого титану, що
опускається на ковадло піддатливої плоті. Гаррі відчув остуду від самого промовляння
цього слова, і вирішив використовувати безпечніші терміни на кшталт &#8220;Відомо-Хто&#8221;.</p>
</div>
<div class="paragraph">
<p>Темний Лорд лютував у чаклунській Британії, ніби скажений вовк, роздираючи і
шматуючи тканину повсякденного життя її мешканців. Решта країн висловлювали занепокоєння,
проте не поспішали втручатися чи то через апатичний егоїзм, чи просто через
страх: адже перший, хто б постав проти Темного Лорда, став би наступною мішенню для
його терору.</p>
</div>
<div class="paragraph">
<p>(<em>Ефект спостерігача,</em> подумав Гаррі та згадав експеримент Латане й Дарлея:
у разі епілептичного нападу вам більш імовірно допоможуть,
якщо поряд опинилася одна людина, ніж якщо людей троє. <em>Дифузія
відповідальності: кожен сподівається, що хтось інший підійде першим.</em>)</p>
</div>
<div class="paragraph">
<p>Смертежери були пішли за покликом Темного Лорда як його авангард, стервʼятники,
що живилися з ран, змії, що кусали слабких. Смертежери не були такими
жахливими, як Темний Лорд, але вони були жахливими, і їх було багато. Смертежери
орудували не самими паличками: серед їхнього замаскованого товариства були багатство,
політичний вплив, таємниці для шантажу&#8201;&#8212;&#8201;все, щоб паралізувати суспільство, яке
намагалося захищатися.</p>
</div>
<div class="paragraph">
<p>Старий шановний журналіст, Єрмі Вібл, закликав підвищити податки і призов. Він
кричав, що це абсурд, багатьом тремтіти від страху перед мізерною меншістю.
Його шкіру, саму лише шкіру, знайшли прибитою до стіни у відділі новин,
поряд зі шкірами його дружини й двох доньок. Продовжувати боротьбу хотіли всі,
проте запропонувати щось першим ніхто більше не наважувався. Хто
виділявся найбільше, ставав наступним прикладом.</p>
</div>
<div class="paragraph">
<p>Доки імена Джеймса й Лілі Поттерів не піднялися нагору цього списку.</p>
</div>
<div class="paragraph">
<p>Ці двоє теж могли б померти з паличками в руках і не жалкувати про свій вибір, адже
вони <em>були</em> героями. Проте вони мали немовля, свого сина, Гаррі Поттера.</p>
</div>
<div class="paragraph">
<p>Сльози підступили до очей Гаррі. Він витер їх зі злістю чи може розпачем, <em>Я не
знав цих людей по-справжньому, вони не мої батьки </em>тепер,<em> безглуздо
шкодувати за ними&#8230;&#8203;</em></p>
</div>
<div class="paragraph">
<p>Коли Гаррі припинив ридати в мантію відьми, він поглянув угору, і йому стало
трохи краще&#8201;&#8212;&#8201;в очах професорки Макґонеґел теж стояли сльози.</p>
</div>
<div class="paragraph">
<p>&#8201;&#8212;&#8201;То що сталося?&#8201;&#8212;&#8201;запитав Гаррі тремтячим голосом.</p>
</div>
<div class="paragraph">
<p>&#8201;&#8212;&#8201;Темний Лорд дістався Ґодрикової Долини,&#8201;&#8212;&#8201;прошепотіла професорка Макґонеґел.&#8201;&#8212;&#8201;Це мав бути ваш сховок, проте вас зрадили. Темний Лорд вбив Джеймса, вбив Лілі
й зрештою підійшов до вас, до дитячого ліжка. Він застосував на вас
смертельне закляття, і тоді все скінчилося. Смертельне закляття складається з чистої
ненависті, бʼє прямо в душу, відриваючи її від тіла. Його не можна заблокувати,
і кого б воно не вдарило, той помирає. Проте ви вижили. Ви єдина в історії людина,
що вижила. Смертельне закляття зрикошетило і влучило по Темному Лордові, лишивши тільки
горілий остов його тіла та шрам на вашому лобі. Це було кінцем терору, і ми
стали вільними. Ось чому, Гаррі Поттере, люди хочуть побачити шрам на вашому
лобі, чому вони хочуть потиснути вашу руку.</p>
</div>
<div class="paragraph">
<p>Буря емоцій, що охопила Гаррі перед тим, вимила з нього всі сльози, й він більше
вже не міг плакати, досить з нього.</p>
</div>
<div class="paragraph">
<p>(І десь на фоні у Гаррі промайнуло невловиме відчуття збентеження,
відчуття, ніби щось з цією історією не так. Помічати такі відчуття мало б бути
одним з умінь Гаррі, проте він відволікся. Адже існує сумне правило:
найбільш імовірно ви забудете про мистецтво раціональності тоді, коли ви його
найбільше потребуватимете.)</p>
</div>
<div class="paragraph">
<p>Гаррі відсторонився від професорки Макґонеґел.</p>
</div>
<div class="paragraph">
<p>&#8201;&#8212;&#8201;Я&#8230;&#8203; Маю обміркувати це,&#8201;&#8212;&#8201;сказав він якомога спокійнішим голосом. Він
втупився у свої черевики.&#8201;&#8212;&#8201;Ем. Надалі ви можете називати їх моїми
батьками, якщо хочете, не обовʼязково казати &#8220;генетичні батьки&#8221; чи щось таке.
Гадаю, немає причини, чому в мене не може бути дві мами й два тати.</p>
</div>
<div class="paragraph">
<p>Професорка Макґонеґел не видала ані звуку.</p>
</div>
<div class="paragraph">
<p>І вони разом йшли далі мовчки, аж доки не дісталися великої білої будівлі з
широченними бронзовими дверима і висіченими над ними словами &#8220;<em>Банк
Ґрінґотс</em>&#8221;.</p>
</div>
</div>
</div>
</div>

<div id="nav-bottom">
<div id="help-with-errors">Помітили помилку? Допоможіть &#8212; виділіть її й натисніть на кнопку &#8220;Помилка?&#8221;. Дякуємо :)</div>
<form action="/go.php" method="GET" id="nav-form-top" target="_top"><div class="nav-prev"><a href="/002.html" title="Розділ 2. Все, у що я вірю, -- хибне" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html" selected>Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html">Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html">Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html">Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html">Розділ 15. Сумлінність</option><option value="/016.html">Розділ 16. Творче мислення</option><option value="/017.html">Розділ 17. У пошуках гіпотези</option><option value="/018.html">Розділ 18. Ієрархії домінування</option><option value="/019.html">Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/004.html" title="Розділ 4. Гіпотеза ефективного ринку" accesskey="n" target="_top">Наступний &raquo;</a></div></form>
</div>
</div>

<div>
<div>
<div style="display:none" id="dialog-message"></div>
<div style="display:none" id="dialog-form" title="Повідомити про помилку">
  <p class="validateTips">Всі поля необовʼязкові.</p>

  <form>
      <input type="hidden" name="fulltext" id="fulltext" value="">
      <input type="hidden" name="translation" id="translation" value="">
      <input type="hidden" name="page" id="page" value="003">
      <table width="100%">
      <tr>
          <td colspan="2"><label for="problem">Що не так:</label></td>
      </tr>
      <tr>
          <td width="100%" colspan="2">
              <textarea rows="3" style="width: 100%" name="problem" id="problem" class="text ui-widget-content ui-corner-all"></textarea>
          </td>
      </tr>
      <tr>
        <td><label for="email">Поштова скринька:</label></td>
        <td><input type="text" name="email" id="email" value="" class="text ui-widget-content ui-corner-all"></td>
      </tr>
      <tr>
        <td><label for="name">Імʼя:</label></td>
        <td><input type="text" name="name" id="name" value="" class="text ui-widget-content ui-corner-all"></td>
      </tr>
      <tr>
        <td><label for="remember">Запамʼятати</label></td>
        <td><input type="checkbox" name="remember" id="remember" value="1" class="ui-widget-content"></td>
      </tr>
      </table>

      <!-- Allow form submission with keyboard without duplicating the dialog button -->
      <input type="submit" tabindex="-1" style="position:absolute; top:-1000px">
  </form>
</div>
<button id="report_error_button">Помилка?</button>
<script src="./google-analytics.js" type="text/javascript"></script>
</div>
</div>
</div>
<div id="footer">
<div id="footer-text">
Востаннє оновлено 2017-04-26 13:14:44 EEST
</div>
</div>
</body>
</html>