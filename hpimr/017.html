<!DOCTYPE html>
<html lang="uk">
<head>
<meta charset="UTF-8">
<!--[if IE]><meta http-equiv="X-UA-Compatible" content="IE=edge"><![endif]-->
<meta name="viewport" content="width=device-width, initial-scale=1.0">
<meta name="generator" content="Asciidoctor 1.5.5">
<title>Розділ 17. У пошуках гіпотези</title>
<link rel="stylesheet" href="./hpimr.css">
<!-- html here goes to header of each document -->

<!-- Add to homescreen for Safari on iOS -->
<meta name="apple-mobile-web-app-capable" content="yes">
<meta name="apple-mobile-web-app-status-bar-style" content="black">
<meta name="apple-mobile-web-app-title" content="ГПіМР">
<link rel="apple-touch-icon" href="/HP_-_Harry_Potter_wordmark.svg.png" />

<link rel="manifest" href="manifest.json" />

<meta name="mobile-web-app-capable" content="yes">
<meta name="application-name" content="ГПіМР">
<link rel="icon" sizes="192x192" href="/HP_-_Harry_Potter_wordmark.svg.png" />

<!-- Tile icon for Win8 -->
<meta name="msapplication-TileImage" content="/HP_-_Harry_Potter_wordmark.svg.png" />
</head>
<body class="article">
<div id="header">
</div>
<div id="content">
<script src="./script.js" type="text/javascript"></script>
<link rel="stylesheet" href="./jquery-ui.css">
<div id="access">
<div class="menu-main-menu-container"><ul id="menu-main-menu" class="menu"><li id="menu-item-53" class="menu-item menu-item-type-custom menu-item-object-custom menu-item-home menu-item-53"><a href="/">Зміст</a></li>
<li id="menu-item-101" class="menu-item menu-item-type-taxonomy menu-item-object-category menu-item-101"><a href="http://hpmor.com/">Оригінал англійською</a></li>
<li id="menu-item-83" class="menu-item menu-item-type-post_type menu-item-object-page menu-item-83"><a href="http://github.com/hpimr/hpimr">github</a></li>
<li id="menu-item-48" class="menu-item menu-item-type-post_type menu-item-object-page menu-item-48"><a href="/help.html">Як долучитися</a></li>
<li id="menu-item-48" class="menu-item menu-item-type-post_type menu-item-object-page menu-item-49"><a href="https://www.facebook.com/groups/212447182535471/">Фейсбук</a></li>
</ul></div>
</div>
<div id="invertable">
<div id="nav-top"><form action="/go.php" method="GET" id="nav-form-top" target="_top"><div class="nav-prev"><a href="/016.html" title="Розділ 16. Творче мислення" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html">Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html">Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html">Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html">Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html">Розділ 15. Сумлінність</option><option value="/016.html">Розділ 16. Творче мислення</option><option value="/017.html" selected>Розділ 17. У пошуках гіпотези</option><option value="/018.html">Розділ 18. Ієрархії домінування</option><option value="/019.html">Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/018.html" title="Розділ 18. Ієрархії домінування" accesskey="n" target="_top">Наступний &raquo;</a></div></form></div>
<div id="storycontent">
<div class="sect1">
<h2 id="_Розділ_17_У_пошуках_гіпотези">Розділ 17. У пошуках гіпотези</h2>
<div class="sectionbody">
<div class="paragraph">
<p>Ти завжди була Дж. К. Ролінґ.</p>
</div>
<div class="paragraph">
<p>Історична примітка: у римському календарі 15-й день березня, травня, липня й
жовтня, а також 13-й день інших місяців називався &#8220;іди&#8221;.</p>
</div>
<hr>
<div class="paragraph">
<p>&#8201;&#8212;&#8201;<em>Ти починаєш бачити візерунок, чути ритм світу.</em></p>
</div>
<hr>
<div class="paragraph">
<p>Четвер.</p>
</div>
<div class="paragraph">
<p>Якщо треба точніше, двадцять чотири хвилини по сьомій ранку четверга.</p>
</div>
<div class="paragraph">
<p>Гаррі сидів на ліжку, а на його нерухомих руках валявся зошит.</p>
</div>
<div class="paragraph">
<p>Йому щойно спав на думку <em>справді геніальний</em> дослід.</p>
</div>
<div class="paragraph">
<p>Для цього доведеться відкласти на годину сніданок, проте саме на такий випадок
у нього були злакові батончики. Ні, цю ідею безсумнівно треба
перевірити прямо зараз, невідкладно, негайно.</p>
</div>
<div class="paragraph">
<p>Гаррі відклав підручник, вистрибнув з ліжка, прожогом оббіг ліжко, дістав
печерний рівень валізи, збіг вниз сходами, і почав пересувати коробки. (Йому
дійсно потрібно колись розпакуватися й придбати шафи, але зараз тривало
змагання з Герміоною з читання підручників, і він вже відставав, отже часу на
це не було.)</p>
</div>
<div class="paragraph">
<p>Гаррі знайшов потрібну книжку й побіг нагору.</p>
</div>
<div class="paragraph">
<p>Інші хлопці готувалися до сніданку у Великій Залі, а також до початку дня.</p>
</div>
<div class="paragraph">
<p>&#8201;&#8212;&#8201;Перепрошую, чи не міг би ти дещо для мене зробити?&#8201;&#8212;&#8201;запитав Гаррі. Він
гортав зміст доки говорив, знайшов номер сторінки з першими ста тисячами
простих чисел, відкрив ту сторінку, і сунув книжку Ентоні Ґольдштейнові.&#8201;&#8212;&#8201;Вибери два тризначних числа з цього списку. Не кажи мені, що це за числа.
Просто перемнож їх і скажи мені добуток. О, і ти не міг би перевірити
розрахунки двічі? Будь ласка, переконайся як можеш, що отримав правильну
відповідь, бо я не впевнений, що станеться зі мною чи всесвітом, якщо ти
припустишся помилки при множенні.</p>
</div>
<div class="paragraph">
<p>Багато чого можна було зрозуміти про життя в цій спальні протягом кількох останніх
днів, з того факту, що Ентоні навіть не спитав чогось на кшталт &#8220;Чого це ти раптом?&#8221;
чи &#8220;Це видається дивним, чому ти питаєш?&#8221; чи &#8220;Як це, ти не впевнений, що станеться
зі всесвітом?&#8221;.</p>
</div>
<div class="paragraph">
<p>Ентоні без жодного слова взяв книжку, дістав пергамент і перо. Гаррі,
пританцьовуючи та підстрибуючи від нетерпіння, розвернувся на місці й заплющив
очі, щоб точно нічого не бачити. Він взяв блокнот та механічний олівець і
приготувався писати.</p>
</div>
<div class="paragraph">
<p>&#8201;&#8212;&#8201;Гаразд,&#8201;&#8212;&#8201;сказав Ентоні,&#8201;&#8212;&#8201;сто вісімдесят одна тисяча чотириста двадцять
девʼять.</p>
</div>
<div class="paragraph">
<p>Гаррі записав 181429. Він повторив те, що щойно записав, і Ентоні підтвердив, що
все правильно.</p>
</div>
<div class="paragraph">
<p>Гаррі помчав назад до печерного рівня своєї валізи, поглянув на годинник (на
годиннику було 4:28, що означало 7:28) і заплющив очі.</p>
</div>
<div class="paragraph">
<p>Десь тридцять секунд потому, Гаррі почув звук кроків, а потім звук того, як
заїхав на місце печерний рівень валізи. (Гаррі не боявся задихнутися&#8201;&#8212;&#8201;автоматичні чари оновлення повітря були частиною того, що ти отримував, якщо
купував справді гарну валізу. Ну чи магія не чудова? І навіть не треба
хвилюватися через рахунки за електроенергію.)</p>
</div>
<div class="paragraph">
<p>І коли Гаррі розплющив очі, то побачив саме те, що сподівався&#8201;&#8212;&#8201;складений аркуш
паперу, що його залишили на підлозі, подарунок від майбутнього себе.</p>
</div>
<div class="paragraph">
<p>Назвімо цей аркуш &#8220;папірець-2&#8221;.</p>
</div>
<div class="paragraph">
<p>Гаррі вирвав аркуш зі свого блокноту.</p>
</div>
<div class="paragraph">
<p>Назвімо це &#8220;папірець-1&#8221;. Це був, звісно, той самий аркуш паперу. Можна було
навіть побачити, якщо пригледітися, що контури аркушів збігалися.</p>
</div>
<div class="paragraph">
<p>Гаррі прокрутив у розумі алгоритм, за яким він діятиме.</p>
</div>
<div class="paragraph">
<p>Якщо Гаррі розгорне папірець-2 й той буде порожнім, то він напише &#8220;101 x 101&#8221;
на папірці-1, складе його, повчиться годину, повернеться в часі й кине папірець-1
(що відтоді стане папірцем-2), і вийде з печерного рівня, щоб приєднатися до своїх
однокласників за сніданком.</p>
</div>
<div class="paragraph">
<p>Якщо Гаррі розгорне папірець-2, і на ньому буде написано два числа, Гаррі
перемножить ці числа.</p>
</div>
<div class="paragraph">
<p>Якщо їхній добуток дорівнюватиме 181429, Гаррі просто напише ці два числа на
папірці-1 і відправить папірець-1 назад у часі.</p>
</div>
<div class="paragraph">
<p>Інакше Гаррі додасть 2 до другого числа й запише нову пару чисел на папірці-1.
Хіба що через це друге число перебільшить 997&#8201;&#8212;&#8201;тоді Гаррі додасть 2 до першого
числа й запише 101 як друге.</p>
</div>
<div class="paragraph">
<p>А якщо на папірці-2 буде 997 х 997, то Гаррі залишить папірець-1 порожнім.</p>
</div>
<div class="paragraph">
<p>Таким чином, єдиною можливою <em>стабільною</em> петлею часу буде та, в якій
папірець-2 міститиме два прості множники числа 181429.</p>
</div>
<div class="paragraph">
<p>Якщо це спрацює, Гаррі зможе знаходити будь-які рішення, які легко перевірити, проте
складно знайти. Він не <em>просто</em> покаже, що P=NP, якщо маєш часоворот&#8201;&#8212;&#8201;цей трюк
навіть <em>загальніший</em>.  Гаррі зможе використовувати його, щоб знаходити комбінації від
замків. Паролі всіх видів. Можливо навіть вхід до Таємної кімнати Слизерина, якщо
Гаррі зможе вигадати якийсь систематичний спосіб опису всіх місць у Гоґвортсі.
Це буде неймовірним чітом навіть за Гарріними мірками.</p>
</div>
<div class="paragraph">
<p>Гаррі взяв папірець-2 тремтячою рукою й розгорнув його.</p>
</div>
<div class="paragraph">
<p>На папірці-2 було написано дещо тремтячим почерком:</p>
</div>
<div class="paragraph">
<p>НЕ ГРАЙСЯ З ЧАСОМ</p>
</div>
<div class="paragraph">
<p>Гаррі, дещо тремтячим почерком, написав &#8220;НЕ ГРАЙСЯ З ЧАСОМ&#8221; на папірці-1,
охайно згорнув його, і вирішив не проводити більше жодних справді геніальних
дослідів над часом доки йому не виповниться принаймні пʼятнадцять.</p>
</div>
<div class="paragraph">
<p>Наскільки Гаррі знав, це був найстрашніший результат досліду за всю історію
науки.</p>
</div>
<div class="paragraph">
<p>Гаррі було якось складно зосередитися на читанні підручника протягом наступної
години.</p>
</div>
<div class="paragraph">
<p>Так почався четвер Гаррі.</p>
</div>
<hr>
<div class="paragraph">
<p>Четвер.</p>
</div>
<div class="paragraph">
<p>Якщо треба точніше, тридцять дві хвилини по третій дня четверга.</p>
</div>
<div class="paragraph">
<p>Гаррі й решта хлопців-першокласників були зовні на травʼяному полі. Мадам Гуч
стояла поряд із гоґвортським запасом мітел. Дівчата навчатимуться польотам
окремо. Видається, з якоїсь причини, дівчата не хотіли навчатися літати на
мітлах у присутності хлопців.</p>
</div>
<div class="paragraph">
<p>Гаррі був трохи млявим весь день. Він ніяк не міг припинити думати, як <em>саме
цю</em> стабільну часову петлю було вибрано з, як тепер йому стало зрозуміло, доволі
широкого простору можливостей.</p>
</div>
<div class="paragraph">
<p>І ще: серйозно, <em>мітли</em>? Він літатиме на палці, тобто, по суті, на відрізку? Хіба це не була
найменш стабільна форма, яку тільки можна знайти, якщо не брати до уваги спробу втриматися
на точці-стрибунці? Хто вибрав <em>цей</em> проект літального приладу з усіх можливих?
Гаррі сподівався був, що це був лише такий вираз, проте ні, вони стояли перед
чимось, що для всього світу мало вигляд звичайнісіньких деревʼяних хатніх мітел.
Може комусь прикипіла ідея мітли, і він не здатен був розглянути будь-що інше? Інакше таке
не могло статися. Просто неможливо, щоб <em>оптимальні</em> проекти для прибирання двору та для
літання збігалися, якщо працювати над ними з чистого аркуша.</p>
</div>
<div class="paragraph">
<p>Був ясний день з яскраво-блакитним небом і блискучим сонцем, що так і лізло тобі в
очі й не дозволяло нічого бачити, якщо ти намагався літати в небі. Земля була затишною
й сухою, на запах здавалася добре обпаленою, і якимось чином сприймалася дуже,
дуже твердою під Гарріним взуттям.</p>
</div>
<div class="paragraph">
<p>Гаррі невпинно нагадував собі: очікується, що найменший спільний знаменник
одинадцятирічних навчиться цьому, відповідно, це не може бути так вже й складно.</p>
</div>
<div class="paragraph">
<p>&#8201;&#8212;&#8201;Простягніть праву руку над своєю мітлою, чи ліву, якщо ви шульга,&#8201;&#8212;&#8201;звеліла
мадам Гуч,&#8201;&#8212;&#8201;і скажіть: &#8220;Гоп!&#8221;</p>
</div>
<div class="paragraph">
<p>&#8201;&#8212;&#8201;ГОП!&#8201;&#8212;&#8201;заволали всі.</p>
</div>
<div class="paragraph">
<p>Мітла енергійно підстрибнула до руки Гаррі.</p>
</div>
<div class="paragraph">
<p>Через що він став найліпшим у класі, хоч раз. Очевидно, що сказати &#8220;ГОП!&#8221;
було набагато складніше, ніж здавалося, і більшість мітел каталися землею чи
намагалися відповзти від своїх майбутніх наїзників.</p>
</div>
<div class="paragraph">
<p>(Звісно, Гаррі готовий був закластися на гроші, що раніше того дня Герміона
під час своєї спроби впоралася принаймні не гірше за нього. Не існувало
нічого, що <em>він</em> міг опанувати з першої спроби, що не далося б легко
Герміоні, а якщо все ж таки <em>існувало</em>, і виявиться, що це <em>катання на
мітлах</em> замість чогось інтелектуального, то Гаррі просто помре.)</p>
</div>
<div class="paragraph">
<p>На те, щоб всі отримали мітли, знадобився деякий час. Мадам Гуч показала
їм, як сідати на мітлу, і ходила полем, перевіряючи, чи міцно тримають учні
свої мітли, і виправляючи їхні пози. Очевидно, навіть тих небагатьох дітей, що їм
дозволяли літати вдома, не навчили робити це правильно.</p>
</div>
<div class="paragraph">
<p>Мадам Гуч проінспектувала поле хлопців і кивнула.</p>
</div>
<div class="paragraph">
<p>&#8201;&#8212;&#8201;А тепер, після мого свистка, щосили відштовхуйтеся від землі.</p>
</div>
<div class="paragraph">
<p>Гаррі ковтнув слину в спробі вгамувати нудотне відчуття в шлунку.</p>
</div>
<div class="paragraph">
<p>&#8201;&#8212;&#8201;Міцно тримайте мітли, підніміться на метр чи два, а тоді відразу
приземляйтеся, нахилившись трохи вперед. Слухайте свисток! Один!.. Два!..</p>
</div>
<div class="paragraph">
<p>Одна з мітел здійнялася в небо, від неї лунали крики хлопчика&#8201;&#8212;&#8201;нажахані, не
радісні. Хлопець обертався зі страшенною швидкістю під час підйому&#8201;&#8212;&#8201;вони лише
подеколи могли бачити його бліде обличчя.</p>
</div>
<div class="paragraph">
<p>Ніби в сповільненій зйомці, Гаррі зістрибнув з мітли й намацав чарівну паличку,
хоч і не знав, що з нею робитиме, у нього було рівно два заняття з чарів, і
останнє з них <em>було</em> присвячене заклинанню &#8220;Політ&#8221;, але Гаррі успішно
виконав був його лише один раз з трьох, і вже точно він не міг левітувати
цілу людину&#8230;&#8203;</p>
</div>
<div class="paragraph">
<p><em>Якщо в мені є якась прихована сила, хай вона проявиться ЗАРАЗ!</em></p>
</div>
<div class="paragraph">
<p>&#8201;&#8212;&#8201;Назад, хлопче!&#8201;&#8212;&#8201;крикнула мадам Гуч (що, безперечно, було найменш корисною
інструкцією у світі для гамування неконтрольованої мітли від <em>інструктора з
польотів</em>, і цілковито автоматична частина мозку Гаррі додала мадам Гуч до
його реєстру дурнів).</p>
</div>
<div class="paragraph">
<p>І хлопця скинуло з мітли.</p>
</div>
<div class="paragraph">
<p>Здавалося, що він падав дуже повільно. Спершу.</p>
</div>
<div class="paragraph">
<p>&#8201;&#8212;&#8201;<em>Вінґардіум Левіоза!</em>&#8201;&#8212;&#8201;закричав Гаррі.</p>
</div>
<div class="paragraph">
<p>Закляття не вийшло. Він відчув, що не вийшло.</p>
</div>
<div class="paragraph">
<p>Він почув глухий удар і далекий хрускіт. Хлопчик грудою лежав у траві, обличчям додолу.</p>
</div>
<div class="paragraph">
<p>Гаррі сховав паличку й побіг уперед якомога швидше. Він дістався хлопця
одночасно з мадам Гуч, занурив руку до капшучка й намагався згадати о господи
як воно називалося а начхати він просто спробує &#8220;Аптечка!&#8221;, і ось вона
опинилася в його руці й&#8230;&#8203;</p>
</div>
<div class="paragraph">
<p>&#8201;&#8212;&#8201;Зламав запʼясток,&#8201;&#8212;&#8201;сказала мадам Гуч.&#8201;&#8212;&#8201;Заспокойся, хлопче, він лише
зламав запʼясток!</p>
</div>
<div class="paragraph">
<p>Сталося щось на кшталт ментального гальмування, і розум Гаррі вийшов з режиму
паніки.</p>
</div>
<div class="paragraph">
<p>Відкритий &#8220;Набір цілителя для надзвичайних ситуацій плюс&#8221; лежав навпроти
нього, а в руці Гаррі тримав шприц з рідким вогнем, що мав підтримувати рівень
кисню в мозку хлопця, якби той зламав шию.</p>
</div>
<div class="paragraph">
<p>&#8201;&#8212;&#8201;Е&#8230;&#8203;&#8201;&#8212;&#8201;сказав Гаррі доволі нерішучим голосом. Його серце так
гупало, що він майже не чув свого гучного дихання.&#8201;&#8212;&#8201;Зламана кістка&#8230;&#8203;
точно&#8230;&#8203; Повʼязку зрощення?</p>
</div>
<div class="paragraph">
<p>&#8201;&#8212;&#8201;Це лише для надзвичайних ситуацій,&#8201;&#8212;&#8201;гаркнула мадам Гуч.&#8201;&#8212;&#8201;Прибери це, з
ним усе добре.</p>
</div>
<div class="paragraph">
<p>Вона схилилася над хлопцем, подала йому руку.</p>
</div>
<div class="paragraph">
<p>&#8201;&#8212;&#8201;Давай, хлопче, підводься, все гаразд.</p>
</div>
<div class="paragraph">
<p>&#8201;&#8212;&#8201;Ви ж не збираєтеся змусити його знову літати на мітлі?&#8201;&#8212;&#8201;нажахано запитав
Гаррі.</p>
</div>
<div class="paragraph">
<p>Мадам Гуч люто поглянула на Гаррі.</p>
</div>
<div class="paragraph">
<p>&#8201;&#8212;&#8201;Звісно ні!</p>
</div>
<div class="paragraph">
<p>Вона підняла хлопця на ноги, тримаючи за здорову руку&#8201;&#8212;&#8201;Гаррі шокувало
те, що це <em>знову</em> був Невіл Лонґботом, та <em>що з ним не так</em>?&#8201;&#8212;&#8201;і
обернулася до дітей, що спостерігали:</p>
</div>
<div class="paragraph">
<p>&#8201;&#8212;&#8201;Щоб ніхто навіть не рухався, доки я не заведу цього хлопця до лікарні!
Залиште мітли на місці, якщо не хочете, щоб вас вигнали з Гоґвортсу швидше, ніж
ви зможете вимовити &#8220;квідич&#8221;! Ходімо, любий.</p>
</div>
<div class="paragraph">
<p>І мадам Гуч пішла з Невілом, що вчепився у запʼясток і старався стримувати
схлипування.</p>
</div>
<div class="paragraph">
<p>Коли вони вийшли за межу чутності, один зі слизеринців почав хихикати.</p>
</div>
<div class="paragraph">
<p>Це спричинило хвилю хихикання серед інших.</p>
</div>
<div class="paragraph">
<p>Гаррі обернувся подивитися на них. Видавалося слушним запамʼятати деякі
обличчя.</p>
</div>
<div class="paragraph">
<p>Тоді Гаррі побачив, що Драко крокує до нього в супроводі містера Креба й
містера Ґойла. Містер Креб не всміхався. На відміну від містера Ґойла. Обличчя
Драко мало вкрай контрольований вираз, однак, подеколи сіпалося, з чого Гаррі
зробив висновок, що Драко вважав цей випадок невимовно веселим, але не бачив
жодних політичних переваг у тому, щоб розреготатися зараз, а не пізніше в
слизеринських підземеллях.</p>
</div>
<div class="paragraph">
<p>&#8201;&#8212;&#8201;Ну, Поттере,&#8201;&#8212;&#8201;сказав Драко тихим, ледь чутним голосом. Його обличчя досі мало
цей вкрай контрольований вираз і подеколи сіпалося.&#8201;&#8212;&#8201;Просто хотів сказати, що
коли ти хочеш скористатися надзвичайною ситуацією для демонстрації своїх лідерських якостей,
варто створювати враження, що ти цілковито контролюєш ситуацію, а не, наприклад,
ніби ти в абсолютній паніці.</p>
</div>
<div class="paragraph">
<p>Містер Ґойл хихикнув, а Драко застережливо на нього зиркнув.</p>
</div>
<div class="paragraph">
<p>&#8201;&#8212;&#8201;Проте, напевно, ти все одно заробив декілька балів. Допомога з набором
цілителя потрібна?</p>
</div>
<div class="paragraph">
<p>Гаррі обернувся поглянути на аптечку, через що відвернувся від Драко.</p>
</div>
<div class="paragraph">
<p>&#8201;&#8212;&#8201;Гадаю я впораюся,&#8201;&#8212;&#8201;сказав Гаррі.</p>
</div>
<div class="paragraph">
<p>Він поклав шприц на місце, закрив засуви й підвівся.</p>
</div>
<div class="paragraph">
<p>Ерні Макмілан підійшов саме коли Гаррі згодовував набір моковому капшучку.</p>
</div>
<div class="paragraph">
<p>&#8201;&#8212;&#8201;Дякую, Гаррі Поттере, від імені Гафелпафу,&#8201;&#8212;&#8201;офіційно сказав Ерні Макмілан.&#8201;&#8212;&#8201;Це була гарна спроба й гарна думка.</p>
</div>
<div class="paragraph">
<p>&#8201;&#8212;&#8201;Направду гарна думка,&#8201;&#8212;&#8201;протягнув Драко.&#8201;&#8212;&#8201;Чому ніхто з Гафелпафу не мав
у руці палички? Можливо, якби ви <em>всі</em> допомогли, а не лише Поттер, то його б
вдалося впіймати. Я гадав, що гафелпафці тримаються купи?</p>
</div>
<div class="paragraph">
<p>Ерні ніби не міг вирішити: йому розізлитися чи померти від сорому.</p>
</div>
<div class="paragraph">
<p>&#8201;&#8212;&#8201;Ми не подумали про це вчасно&#8230;&#8203;</p>
</div>
<div class="paragraph">
<p>&#8201;&#8212;&#8201;А, <em>не подумали</em> про це. Гадаю, саме тому краще мати в друзях одного
рейвенкловця, ніж усіх гафелпафців.</p>
</div>
<div class="paragraph">
<p>Трясця, як Гаррі виплутуватися з цього&#8230;&#8203;</p>
</div>
<div class="paragraph">
<p>&#8201;&#8212;&#8201;Ти не допомагаєш,&#8201;&#8212;&#8201;спокійно сказав Гаррі. Він сподівався, що Драко
зрозуміє це як <em>ти заважаєш моїм планам, будь ласка, стули пельку</em>.</p>
</div>
<div class="paragraph">
<p>&#8201;&#8212;&#8201;Гей, що це?&#8201;&#8212;&#8201;сказав містер Ґойл.</p>
</div>
<div class="paragraph">
<p>Він нахилився над травою й підняв щось розміром з великий м&#8217;ячик-стрибунець&#8201;&#8212;&#8201;скляну
кулю, що ніби була наповнена вихором з білого туману.</p>
</div>
<div class="paragraph">
<p>Ерні кліпнув очима.</p>
</div>
<div class="paragraph">
<p>&#8201;&#8212;&#8201;Невілів Нагадайко!</p>
</div>
<div class="paragraph">
<p>&#8201;&#8212;&#8201;Що таке Нагадайко?&#8201;&#8212;&#8201;запитав Гаррі.</p>
</div>
<div class="paragraph">
<p>&#8201;&#8212;&#8201;Він червоніє, якщо ти щось забув,&#8201;&#8212;&#8201;відповів Ерні.&#8201;&#8212;&#8201;Щоправда, не каже
тобі, що саме ти забув. Віддай його сюди, будь ласка, і я поверну його Невілові
пізніше.</p>
</div>
<div class="paragraph">
<p>Ерні протягнув руку.</p>
</div>
<div class="paragraph">
<p>Раптом обличчя містера Ґойла розтягнула посмішка. Він обернувся на місці й
помчав геть.</p>
</div>
<div class="paragraph">
<p>Ерні на мить заклякнув від подиву, а потім з криком &#8220;Ей!&#8221; побіг за містером
Ґойлом.</p>
</div>
<div class="paragraph">
<p>А містер Ґойл схопив мітлу, заскочив на неї одним плавним рухом і злетів у
повітря.</p>
</div>
<div class="paragraph">
<p>Гаррі роззявив рота. Хіба мадам Гуч не казала була, що за це його
<em>виключать</em>?</p>
</div>
<div class="paragraph">
<p>&#8201;&#8212;&#8201;<em>Цей ідіот!</em>&#8201;&#8212;&#8201;прошипів Драко. Він вже збирався крикнути&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Гей!</em>&#8201;&#8212;&#8201;крикнув Ерні.&#8201;&#8212;&#8201;Це Невілове! <em>Віддай назад!</em></p>
</div>
<div class="paragraph">
<p>Слизеринці почали плескати й улюлюкати.</p>
</div>
<div class="paragraph">
<p>Драко різко стулив рота. Гаррі вловив раптову нерішучість на його обличчі.</p>
</div>
<div class="paragraph">
<p>&#8201;&#8212;&#8201;Драко,&#8201;&#8212;&#8201;тихо сказав Гаррі,&#8201;&#8212;&#8201;якщо ти не накажеш цьому недоумку повернутися
на землю, вчителька прийде та&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Підійди й забери, гафелпафеле!</em>&#8201;&#8212;&#8201;крикнув містер Ґойл, і гучне схвалення
пролунало від слизеринців.</p>
</div>
<div class="paragraph">
<p>&#8201;&#8212;&#8201;Я <em>не можу</em>!&#8201;&#8212;&#8201;прошепотів Драко.&#8201;&#8212;&#8201;Усі слизеринці вирішать, що я
<em>слабак</em>!</p>
</div>
<div class="paragraph">
<p>&#8201;&#8212;&#8201;А якщо містера Ґойла виключать,&#8201;&#8212;&#8201;прошипів Гаррі, то твій <em>батько</em>
вирішить, що ти <em>кретин</em>!</p>
</div>
<div class="paragraph">
<p>Обличчя Драко спотворила агонія.</p>
</div>
<div class="paragraph">
<p>А тоді&#8230;&#8203;</p>
</div>
<div class="paragraph">
<p>&#8201;&#8212;&#8201;Гей, <em>слизерслизе</em>,&#8201;&#8212;&#8201;крикнув Ерні,&#8201;&#8212;&#8201;невже ніхто тобі не казав, що
гафелпафці тримаються купи? <em>Палички до бою, Гафлпафе!</em></p>
</div>
<div class="paragraph">
<p>І ось вже купа чарівних паличок вказує в напрямку містера Ґойла.</p>
</div>
<div class="paragraph">
<p>Ще три секунди&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Палички до бою, Слизерине!</em>&#8201;&#8212;&#8201;сказали десь з пʼять різних слизеринців.</p>
</div>
<div class="paragraph">
<p>І ось купа паличок вказує в напрямку гафелпафців&#8230;&#8203;</p>
</div>
<div class="paragraph">
<p>Ще дві секунди&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Палички до бою, Ґрифіндоре!</em></p>
</div>
<div class="paragraph">
<p>&#8201;&#8212;&#8201;<em>Зроби щось, Поттере!</em>&#8201;&#8212;&#8201;прошепотів Драко.&#8201;&#8212;&#8201;<em>Не я маю це зупинити, а
ти! Я буду винен тобі послугу, тільки вигадай щось, ти ж у нас нібито геній?</em></p>
</div>
<div class="paragraph">
<p>Гаррі зрозумів, що приблизно за пʼять з половиною секунд хтось застосує
шумерське закляття простого удару, і коли все скінчиться й учителі завершать
виключати людей, з хлопців його року залишаться лише рейвенкловці.</p>
</div>
<div class="paragraph">
<p>&#8201;&#8212;&#8201;<em>Палички до бою, Рейвенклове!</em>&#8201;&#8212;&#8201;вигукнув Майкл Корнер, якому, мабуть,
здалося, що лихо от-от обмине його стороною.</p>
</div>
<div class="paragraph">
<p>&#8201;&#8212;&#8201;<em>ҐРЕҐОРІ ҐОЙЛЕ!</em>&#8201;&#8212;&#8201;заволав Гаррі.&#8201;&#8212;&#8201;<em>Я кидаю тобі виклик на змагання за
право володіння Невіловим Нагадайком!</em></p>
</div>
<div class="paragraph">
<p>Раптом запанувала тиша.</p>
</div>
<div class="paragraph">
<p>&#8201;&#8212;&#8201;Та невже?&#8201;&#8212;&#8201;сказав Драко з такою гучною манірністю, якої Гаррі ще не чув.&#8201;&#8212;&#8201;Це може бути цікаво. Що за змагання, Поттере?</p>
</div>
<div class="paragraph">
<p>Ем&#8230;&#8203;</p>
</div>
<div class="paragraph">
<p>Натхнення Гаррі зупинилося після слова &#8220;змагання&#8221;. Але що за змагання?.. Він
не міг сказати &#8220;шахи&#8221;, адже Драко не зможе погодитися без того, щоб це
виглядало дивним. І не міг сказати &#8220;армреслінг&#8221;, адже містер Ґойл знищить
його&#8230;&#8203;</p>
</div>
<div class="paragraph">
<p>&#8201;&#8212;&#8201;Як щодо такого?&#8201;&#8212;&#8201;гучно сказав Гаррі.&#8201;&#8212;&#8201;Ґреґорі Ґойл і я станемо на віддалі
один від одного, і нікому не буде дозволено до нас підходити. Ані ми, ані хтось
інший не матиме права використовувати палички. Ані я, ані він не ворухнемося з місця.
І якщо я зможу торкнутися Невілового Нагадайки, то Ґреґорі Ґойл поступиться всіма
претензіями на Нагадайка, якого тримає, і віддасть його мені.</p>
</div>
<div class="paragraph">
<p>Протягом чергової тиші вирази облич людей перетворилися з полегшених на
спантеличені.</p>
</div>
<div class="paragraph">
<p>&#8201;&#8212;&#8201;Ба, Поттере!&#8201;&#8212;&#8201;гучно сказав Драко.&#8201;&#8212;&#8201;Я б подивився, як ти <em>таке</em> зробиш!
Містер Ґойл приймає виклик!</p>
</div>
<div class="paragraph">
<p>&#8201;&#8212;&#8201;Починаймо!&#8201;&#8212;&#8201;сказав Гаррі.</p>
</div>
<div class="paragraph">
<p>&#8201;&#8212;&#8201;<em>Що</em>, Поттере?&#8201;&#8212;&#8201;прошепотів Драко, якимось чином навіть не ворухнувши
губами.</p>
</div>
<div class="paragraph">
<p>Гаррі не знав, як відповісти, не ворухнувши своїми.</p>
</div>
<div class="paragraph">
<p>Люди ховали палички, а містер Ґойл граціозно приземлився, хоч і мав доволі
спантеличений вигляд. Дехто з гафелпафців зрушив з місця в напрямку містера
Ґойла, проте Гаррі вкрай благально поглянув на них, і вони відступили.</p>
</div>
<div class="paragraph">
<p>Гаррі пішов до містера Ґойла й зупинився за декілька кроків від нього&#8201;&#8212;&#8201;на
достатній відстані, щоб вони не могли дістати один до одного.</p>
</div>
<div class="paragraph">
<p>Гаррі повільно й урочисто прибрав паличку.</p>
</div>
<div class="paragraph">
<p>Усі інші відступили.</p>
</div>
<div class="paragraph">
<p>Гаррі сковтнув. Він приблизно знав, що <em>хотів</em> зробити, але це треба було
зробити таким чином, щоб ніхто не зрозумів, <em>що</em> він зробив&#8230;&#8203;</p>
</div>
<div class="paragraph">
<p>&#8201;&#8212;&#8201;Гаразд,&#8201;&#8212;&#8201;гучно промовив Гаррі.&#8201;&#8212;&#8201;А тепер&#8230;&#8203;</p>
</div>
<div class="paragraph">
<p>Він глибоко вдихнув і підняв руку. Пальці були вже готові клацнути. Усі, хто чув
про пироги,&#8201;&#8212;&#8201;тобто майже всі&#8201;&#8212;&#8201;скрикнули.</p>
</div>
<div class="paragraph">
<p>&#8201;&#8212;&#8201;<em>Я закликаю до божевілля Гоґвортсу! Щастя щастя бах бах твань твань твань!</em>&#8201;&#8212;&#8201;і він клацнув пальцями.</p>
</div>
<div class="paragraph">
<p>Багато хто здригнувся.</p>
</div>
<div class="paragraph">
<p>Але нічого не сталося.</p>
</div>
<div class="paragraph">
<p>Гаррі дав тиші розтягнутися, згуститися, доки&#8230;&#8203;</p>
</div>
<div class="paragraph">
<p>&#8201;&#8212;&#8201;Ем&#8230;&#8203; Це все?&#8201;&#8212;&#8201;запитав хтось.</p>
</div>
<div class="paragraph">
<p>Гаррі подивився на хлопця, що порушив тишу.</p>
</div>
<div class="paragraph">
<p>&#8201;&#8212;&#8201;Подивися перед собою. Чи бачиш ти клаптик оголеного ґрунту, без трави?</p>
</div>
<div class="paragraph">
<p>&#8201;&#8212;&#8201;Ем, так,&#8201;&#8212;&#8201;сказав хлопець, ґрифіндорець (Дін якось-там?).</p>
</div>
<div class="paragraph">
<p>&#8201;&#8212;&#8201;Почни там копати.</p>
</div>
<div class="paragraph">
<p>Тепер Гаррі отримав купу здивованих поглядів.</p>
</div>
<div class="paragraph">
<p>&#8201;&#8212;&#8201;Е, нащо?&#8201;&#8212;&#8201;запитав Дін якось-там.</p>
</div>
<div class="paragraph">
<p>&#8201;&#8212;&#8201;Просто зроби це,&#8201;&#8212;&#8201;стомлено сказав Террі Бут.&#8201;&#8212;&#8201;Немає сенсу питати чому,
повір мені.</p>
</div>
<div class="paragraph">
<p>Дін якось-там став на коліна й почав вичерпувати землю.</p>
</div>
<div class="paragraph">
<p>Приблизно за хвилину Дін підвівся.</p>
</div>
<div class="paragraph">
<p>&#8201;&#8212;&#8201;Там нічого немає,&#8201;&#8212;&#8201;сказав він.</p>
</div>
<div class="paragraph">
<p>Гм. Гаррі планував був повернутися в часі й зарити мапу скарбів, що приведе до
іншої мапи скарбів, що приведе до Невілового Нагадайки, який він покладе туди
після того, як отримає його від містера Ґойла.</p>
</div>
<div class="paragraph">
<p>Тоді Гаррі збагнув, що є набагато простіший спосіб, який теж не створить
серйозної загрози таємниці часовороту.</p>
</div>
<div class="paragraph">
<p>&#8201;&#8212;&#8201;Дякую, Діне!&#8201;&#8212;&#8201;гучно сказав Гаррі.&#8201;&#8212;&#8201;Ерні, тобі не складно пошукати коло
місця, куди впав Невіл, чи немає там Невілового Нагадайки?</p>
</div>
<div class="paragraph">
<p>Спантеличення людей дедалі посилювалося.</p>
</div>
<div class="paragraph">
<p>&#8201;&#8212;&#8201;Просто зроби це,&#8201;&#8212;&#8201;сказав Террі Бут.&#8201;&#8212;&#8201;Він пробуватиме й пробуватиме,
доки щось не спрацює, і найстрашніше, що&#8230;&#8203;</p>
</div>
<div class="paragraph">
<p>&#8201;&#8212;&#8201;<em>О Мерліне!</em>&#8201;&#8212;&#8201;скрикнув Ерні. Він високо тримав Невілового Нагадайка.&#8201;&#8212;&#8201;Він <em>тут</em>! Саме там, де впав Невіл!</p>
</div>
<div class="paragraph">
<p>&#8201;&#8212;&#8201;<em>Що?</em>&#8201;&#8212;&#8201;закричав містер Ґойл. Він подивився вниз і побачив&#8230;&#8203;</p>
</div>
<div class="paragraph">
<p>&#8230;&#8203;що досі тримає Невілового Нагадайка.</p>
</div>
<div class="paragraph">
<p>Запанувала довга мовчанка.</p>
</div>
<div class="paragraph">
<p>&#8201;&#8212;&#8201;Е,&#8201;&#8212;&#8201;сказав Дін якось-там,&#8201;&#8212;&#8201;це ж неможливо, чи не так?</p>
</div>
<div class="paragraph">
<p>&#8201;&#8212;&#8201;Це невідповідність у сюжеті,&#8201;&#8212;&#8201;відповів Гаррі.&#8201;&#8212;&#8201;Я став достатньо дивним,
щоб відволікти всесвіт на мить, і той забув, що Ґойл вже підібрав Нагадайка.</p>
</div>
<div class="paragraph">
<p>&#8201;&#8212;&#8201;Ні, зачекай, тобто, це <em>цілковито</em> неможливо&#8230;&#8203;</p>
</div>
<div class="paragraph">
<p>&#8201;&#8212;&#8201;Перепрошую, хіба ми всі тут стоїмо не для того, щоб навчитися літати на мітлах? Саме для
цього. Тож замовкни. Хай там як, щойно я торкнуся Невілового Нагадайка, змагання
завершиться й Ґреґоі Ґойл поступиться всіма претензіями на Нагадайка, який він
тримає, й віддасть його мені. Такими були умови, памʼятаєте?&#8201;&#8212;&#8201;він простягнув
руку й махнув рукою Ерні.&#8201;&#8212;&#8201;Просто підкоти його сюди, бо ніхто не має
підходити до мене близько, гаразд?</p>
</div>
<div class="paragraph">
<p>&#8201;&#8212;&#8201;Стривайте!&#8201;&#8212;&#8201;гукнув слизеринець&#8201;&#8212;&#8201;Блейз Забіні, навряд чи Гаррі забуде це
імʼя.&#8201;&#8212;&#8201;Звідки нам знати, що цей Негадайко Невілів? Ти міг просто кинути
<em>іншого</em> Нагадайку туди&#8230;&#8203;</p>
</div>
<div class="paragraph">
<p>&#8201;&#8212;&#8201;Сила Слизерину в ньому велика,&#8201;&#8212;&#8201;з усмішкою сказав Гаррі.&#8201;&#8212;&#8201;Я даю
слово честі, що в руках у Ерні Невілів Нагадайко. Без коментарів щодо того, що
в руках у Ґреґорі Ґойла.</p>
</div>
<div class="paragraph">
<p>Забіні повернувся до Драко.</p>
</div>
<div class="paragraph">
<p>&#8201;&#8212;&#8201;<em>Мелфою!</em> Ти не можеш дозволити, щоб це зійшло йому з рук&#8230;&#8203;</p>
</div>
<div class="paragraph">
<p>&#8201;&#8212;&#8201;Стули пельку, ти,&#8201;&#8212;&#8201;гримнув містер Креб, що стояв за Драко.&#8201;&#8212;&#8201;Містер
Мелфой <em>не потребує</em> твоїх порад щодо того, що йому робити!</p>
</div>
<div class="paragraph">
<p><em>Гарний</em> посіпака.</p>
</div>
<div class="paragraph">
<p>&#8201;&#8212;&#8201;Я закладався з Драко зі шляхетного й найдавнішого роду Мелфоїв,&#8201;&#8212;&#8201;сказав Гаррі.&#8201;&#8212;&#8201;А не з тобою, Забіні. Я зробив те, що містер Мелфой бажав
побачити, а щодо рішення хто виграв, то я залишаю це на розсуд містера Мелфоя.</p>
</div>
<div class="paragraph">
<p>Гаррі схилив голову в напрямку Драко й трохи підвів брови. Цього має бути
достатньо, щоб Драко не втратив обличчя.</p>
</div>
<div class="paragraph">
<p>Знову тиша.</p>
</div>
<div class="paragraph">
<p>&#8201;&#8212;&#8201;Ти даєш слово, що це <em>дійсно</em> Невілів Нагадайко?&#8201;&#8212;&#8201;запитав Драко.</p>
</div>
<div class="paragraph">
<p>&#8201;&#8212;&#8201;Так. Саме його я поверну Невілові, і саме він від початку був у Невіла. А
той, що тримає Ґреґорі Ґойл, я заберу собі.</p>
</div>
<div class="paragraph">
<p>Драко рішуче кивнув.</p>
</div>
<div class="paragraph">
<p>&#8201;&#8212;&#8201;Тоді я не ставитиму під сумнів слово шляхетного роду Поттерів, хай яким
дивним це все було. Шляхетний і найдавніший рід Мелфоїв теж тримає слово.
Містере Ґойл, віддай містерові Поттеру&#8230;&#8203;</p>
</div>
<div class="paragraph">
<p>&#8201;&#8212;&#8201;Гей!&#8201;&#8212;&#8201;крикнув Забіні.&#8201;&#8212;&#8201;Він <em>ще не виграв</em>, він не торкався&#8230;&#8203;</p>
</div>
<div class="paragraph">
<p>&#8201;&#8212;&#8201;Лови, Гаррі!&#8201;&#8212;&#8201;гукнув Ерні і кинув Нагадайка.</p>
</div>
<div class="paragraph">
<p>Гаррі легко впіймав кулю в повітрі&#8201;&#8212;&#8201;у нього завжди були гарні рефлекси.</p>
</div>
<div class="paragraph">
<p>&#8201;&#8212;&#8201;Ось,&#8201;&#8212;&#8201;оголосив Гаррі,&#8201;&#8212;&#8201;я переміг&#8230;&#8203;</p>
</div>
<div class="paragraph">
<p>Він затнувся. Всі розмови припинилися.</p>
</div>
<div class="paragraph">
<p>Нагадайко сяяв багряно-червоним у його руці, палахкотів, ніби мініатюрне сонце,
що створювало тіні на землі посеред білого дня.</p>
</div>
<hr>
<div class="paragraph">
<p>Четвер.</p>
</div>
<div class="paragraph">
<p>Якщо треба точніше, девʼять хвилин по пʼятій вечора четверга. У кабінеті
професорки Макґонеґел, після занять з польотів. (І додаткової години, яку
Гаррі вже встиг втиснути.)</p>
</div>
<div class="paragraph">
<p>Професорка Макґонеґел сиділа на ослінчику. Гаррі навпроти неї почувався, мов на
пательні.</p>
</div>
<div class="paragraph">
<p>&#8201;&#8212;&#8201;Професорко,&#8201;&#8212;&#8201;напружено сказав Гаррі,&#8201;&#8212;&#8201;Слизерин наставив чарівні палички
на Гафелпаф, Ґрифіндор наставив палички на Слизерин, якийсь <em>недоумок</em>
закликав Рейвенклов готувати палички до бою, і в мене було лише пʼять секунд,
щоб не дати ситуації вибухнути аж до неба! Це все, що я зміг вигадати!</p>
</div>
<div class="paragraph">
<p>Професорка Макґонеґел мала змучений і злий вигляд.</p>
</div>
<div class="paragraph">
<p>&#8201;&#8212;&#8201;<em>Не можна використовувати часоворот таким чином, містере Поттер!</em> Хіба ви
не здатні зрозуміти концепцію секретності?</p>
</div>
<div class="paragraph">
<p>&#8201;&#8212;&#8201;Вони не знають, <em>як</em> я це зробив! Вони просто гадають, що я можу робити
справді дивні речі, клацнувши пальцями! Я вже робив інші дивні штуки, що їх
не можна зробити навіть з часоворотом, і я <em>продовжуватиму</em> робити подібне, і
<em>цей</em> випадок не виділятиметься! Я <em>мав це зробити</em>, професорко!</p>
</div>
<div class="paragraph">
<p>&#8201;&#8212;&#8201;Ви <em>не мали</em> цього робити!&#8201;&#8212;&#8201;гаркнула професорка Макґонеґел.&#8201;&#8212;&#8201;Вам потрібно
було лише повернути на землю <em>анонімного слизеринця</em>, і щоб всі прибрали палички!
Ви могли викликати його на партію з вибухових карт, але ж ні&#8201;&#8212;&#8201;вам треба було
обурливим чином, даремно використати часоворот!</p>
</div>
<div class="paragraph">
<p>&#8201;&#8212;&#8201;Це все, що я зміг вигадати! Я навіть <em>не знаю</em>, що таке вибухові карти, і
вони не прийняли б виклик зіграти в шахи, а якби я вибрав армреслінг, то
програв би!</p>
</div>
<div class="paragraph">
<p>&#8201;&#8212;&#8201;<em>Тоді вам треба було вибрати армреслінг!</em></p>
</div>
<div class="paragraph">
<p>Гаррі кліпнув очима.</p>
</div>
<div class="paragraph">
<p>&#8201;&#8212;&#8201;Але тоді я б <em>програв</em>&#8230;&#8203;</p>
</div>
<div class="paragraph">
<p>Він затнувся.</p>
</div>
<div class="paragraph">
<p>Професорка Макґонегел мала <em>вкрай</em> розлючений вигляд.</p>
</div>
<div class="paragraph">
<p>&#8201;&#8212;&#8201;Вибачте, професорко Макґонеґел,&#8201;&#8212;&#8201;тихо сказав Гаррі.&#8201;&#8212;&#8201;Я справді не
подумав про це, хоча мав би&#8201;&#8212;&#8201;ви праві. Це було б геніально, якби це спало
мені на думку, проте я просто взагалі не подумав про це&#8230;&#8203;</p>
</div>
<div class="paragraph">
<p>Голос Гаррі затихнув. Йому раптом стало очевидно, що в нього було <em>чимало</em>
інших варіантів. Він міг попросити <em>Драко</em> запропонувати щось, він міг
запитати в натовпу&#8230;&#8203; Це використання часовороту <em>було</em> скандальним і
даремним.  У нього був <em>величезний</em> простір можливостей, чому ж він вибрав
<em>саме цю</em>?</p>
</div>
<div class="paragraph">
<p>Тому що він побачив був спосіб <em>виграти</em>. Виграти неважливу дрібничку, що її
вчителі все одно забрали б у містера Ґойла.</p>
</div>
<div class="paragraph">
<p>Намір виграти. Ось що захопило його.</p>
</div>
<div class="paragraph">
<p>&#8201;&#8212;&#8201;Вибачте,&#8201;&#8212;&#8201;повторив Гаррі.&#8201;&#8212;&#8201;За мою пиху й мою дурість.</p>
</div>
<div class="paragraph">
<p>Професорка Макґонеґел потерла чоло рукою. Частина її злості ніби зникла, але її
голос не втратив суворості.</p>
</div>
<div class="paragraph">
<p>&#8201;&#8212;&#8201;Ще одна така витівка, містере Поттер, і ви повернете часоворот. Ви мене
зрозуміли?</p>
</div>
<div class="paragraph">
<p>&#8201;&#8212;&#8201;Так,&#8201;&#8212;&#8201;відповів Гаррі.&#8201;&#8212;&#8201;Я розумію й мені прикро.</p>
</div>
<div class="paragraph">
<p>&#8201;&#8212;&#8201;Тоді, містере Поттер, вам дозволено поки що залишити часоворот. І,
враховуючи розмір розгрому, який ви й справді відвернули, я не зніматиму з
Рейвенклову очок.</p>
</div>
<div class="paragraph">
<p><em>Ну і ще ви не змогли б пояснити, чому зняли очки.</em> Але Гаррі не був настільки
тупим, щоб сказати це вголос.</p>
</div>
<div class="paragraph">
<p>&#8201;&#8212;&#8201;Що важливіше, чому Нагадайко тоді так спрацював?&#8201;&#8212;&#8201;запитав Гаррі.&#8201;&#8212;&#8201;Це
означає, що мене забуттятили?</p>
</div>
<div class="paragraph">
<p>&#8201;&#8212;&#8201;Це й для мене загадка,&#8201;&#8212;&#8201;повільно сказала професорка Макґонеґел.&#8201;&#8212;&#8201;Якби
все було так просто, гадаю, суди б використовували Нагадайки, чого вони не
роблять. Я приділю увагу цьому питанню, містере Поттер,&#8201;&#8212;&#8201;вона зітхнула.&#8201;&#8212;&#8201;Ви
можете йти.</p>
</div>
<div class="paragraph">
<p>Гаррі почав підводитися з місця, але зупинився.</p>
</div>
<div class="paragraph">
<p>&#8201;&#8212;&#8201;Ем, перепрошую, я хотів ще дещо сказати вам&#8230;&#8203;</p>
</div>
<div class="paragraph">
<p>Вона ледь помітно здригнулася.</p>
</div>
<div class="paragraph">
<p>&#8201;&#8212;&#8201;Що таке, містере Поттер?</p>
</div>
<div class="paragraph">
<p>&#8201;&#8212;&#8201;Це про професора Квірела&#8230;&#8203;</p>
</div>
<div class="paragraph">
<p>&#8201;&#8212;&#8201;Я переконана, містере Поттер, що це не варте уваги,&#8201;&#8212;&#8201;надзвичайно швидко
сказала професорка Макґонеґел.&#8201;&#8212;&#8201;Звісно, ви чули, як директор сказав учням
не турбувати нас неважливими скаргами на професора захисту?</p>
</div>
<div class="paragraph">
<p>Це вкрай спантеличило Гаррі.</p>
</div>
<div class="paragraph">
<p>&#8201;&#8212;&#8201;Але ж це <em>може бути</em> важливим, вчора в мене виникло раптове відчуття
невідворотного&#8230;&#8203;</p>
</div>
<div class="paragraph">
<p>&#8201;&#8212;&#8201;Містере Поттер! У мене теж виникло відчуття невідворотного! І це відчуття
невідворотності того, що <em>ви не завершите це речення!</em></p>
</div>
<div class="paragraph">
<p>Гаррі заклякнув з роззявленим ротом. Професорка Макґонеґел мала рацію: Гаррі не
мав слів.</p>
</div>
<div class="paragraph">
<p>&#8201;&#8212;&#8201;Містере Поттер,&#8201;&#8212;&#8201;сказала професорка Макґонеґел,&#8201;&#8212;&#8201;якщо ви дізналися про
професора Квірела щось, що здається цікавим, будь ласка, не соромтеся не
згадувати про це ані мені, ані будь-кому іншому. Тепер, гадаю, ви забрали
достатньо мого цінного часу&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Це не схоже на вас!</em>&#8201;&#8212;&#8201;вибухнув Гаррі.&#8201;&#8212;&#8201;Перепрошую, проте це здається
<em>неймовірно</em> безвідповідальним! Як я чув, існує якесь прокляття на посаді
захисту, і якщо ви <em>вже знаєте</em>, що щось піде не так, я гадав, що ви будете
насторожі&#8230;&#8203;</p>
</div>
<div class="paragraph">
<p>&#8201;&#8212;&#8201;Піде <em>не так</em>, містере Поттер? <em>Я дуже сподіваюся, що цього не
станеться</em>,&#8201;&#8212;&#8201;на обличчі Макґонеґел не було жодної емоції.&#8201;&#8212;&#8201;Після того, як
професора Блейка впіймали у шафі з не менш ніж трьома слизеринцями-пʼтикласниками
минулого лютого, а роком раніше професорка Самерс впоралася з викладанням так погано,
що її учні вважали, що ховчик&#8201;&#8212;&#8201;це різновид меблів, було б <em>катастрофою</em>,
якби зараз мені стало відомо про якусь проблему з надзвичайно компетентним професором
Квірелом. Мушу визнати, що тоді більшість наших учнів провалили б СОВи й НОЧІ з захисту.</p>
</div>
<div class="paragraph">
<p>&#8201;&#8212;&#8201;Зрозуміло,&#8201;&#8212;&#8201;повільно сказав Гаррі, перетравлюючи це все.&#8201;&#8212;&#8201;Іншими словами,
хай що не так з професором Квірелом, ви вкрай не бажаєте знати про це до кінця
навчального року. А оскільки зараз лише вересень, він міг би вбити
Премʼєр-міністра в прямому ефірі й ви б це проігнорували.</p>
</div>
<div class="paragraph">
<p>Професорка Макґонеґел пильно дивилася на нього.</p>
</div>
<div class="paragraph">
<p>&#8201;&#8212;&#8201;Я впевнена, що ніхто не чув, щоб я таке стверджувала, містере Поттер. У
Гоґвортсі ми прагнемо запобігати <em>будь-чому</em>, що загрожує навчальним
досягненням учнів.</p>
</div>
<div class="paragraph">
<p><em>Наприклад, першачкам-рейвенкловцям, що не вміють тримати язика за зубами.</em></p>
</div>
<div class="paragraph">
<p>&#8201;&#8212;&#8201;Гадаю, я цілковито вас зрозумів, професорко Макґонеґел.</p>
</div>
<div class="paragraph">
<p>&#8201;&#8212;&#8201;О, сумніваюся, містере Поттер. Дуже сумніваюся,&#8201;&#8212;&#8201;професорка Макґонеґел
нахилилася вперед, її обличчя посуворішало.&#8201;&#8212;&#8201;Оскільки ми з вами вже
обговорювали набагато делікатніші речі, я говоритиму відверто. Ви, і лише ви,
повідомили про незбагненне відчуття неминучого. Ви, і лише ви,&#8201;&#8212;&#8201;ніби магніт
для хаосу такої сили, якої я ще не бачила. Після нашого невеличкого походу по
крамницях алеєю Діаґон, а <em>також</em> Сортувального Капелюха, а також
<em>сьогоднішнього</em> невеличкого епізоду, я ясно передбачаю, що мені судилося
сидіти в кабінеті директора й вислухати якусь веселу історію про професора
Квірела, у якій ви й лише ви зіграєте головну роль, після чого не буде жодного
виходу, окрім як звільнити його. Я вже змирилася з цим, містере Поттер. Але якщо
ця прикра подія станеться раніше за травневі іди, то я привʼяжу вас до брами
Гоґвортсу вашими власними кишками, і засиплю вогняних жуків вам у ніс. <em>Тепер</em>
ви цілковито мене зрозуміли?</p>
</div>
<div class="paragraph">
<p>Гаррі кивнув. Його очі були вирячені. Потім, за секунду:</p>
</div>
<div class="paragraph">
<p>&#8201;&#8212;&#8201;Що мені буде, якщо я зможу відтягнути це до останнього дня шкільного року?</p>
</div>
<div class="paragraph">
<p>&#8201;&#8212;&#8201;<em>Геть з мого офісу!</em></p>
</div>
<hr>
<div class="paragraph">
<p>Четвер.</p>
</div>
<div class="paragraph">
<p>Щось було негаразд з четвергами у Гоґвортсі.</p>
</div>
<div class="paragraph">
<p>Було тридцять дві хвилини по пʼятій вечора, і Гаррі стояв разом з професором Флитвіком
перед величезним камʼяним гаргуйлем, що охороняв вхід до кабінету директора.</p>
</div>
<div class="paragraph">
<p>Щойно він повернувся був з кабінету професорки Макґонеґел до навчальних кімнат
Рейвенклову, як один з учнів сказав йому підійти до Флитвіка, а там Гаррі
дізнався, що Дамблдор хотів з ним побалакати.</p>
</div>
<div class="paragraph">
<p>Гаррі, з тривогою в серці, запитав у професора Флитвіка, чи сказав директор,
у чому справа.</p>
</div>
<div class="paragraph">
<p>Професор лише безпомічно знизав плечима.</p>
</div>
<div class="paragraph">
<p>Виявилося, Дамблдор сказав, що Гаррі замолодий для вимовляння слів могутності й божевілля.</p>
</div>
<div class="paragraph">
<p><em>Щастя щастя бах бах твань твань твань?</em> подумав Гаррі, проте не сказав цього
вголос.</p>
</div>
<div class="paragraph">
<p>&#8201;&#8212;&#8201;Не переймайтеся так, містере Поттер,&#8201;&#8212;&#8201;пискнув професор Флитвік десь з
рівня пліч Гаррі.</p>
</div>
<div class="paragraph">
<p>(Гаррі був вдячний за гігантську пухнасту бороду професора Флитвіка&#8201;&#8212;&#8201;складно
було звикнути до професора, що не тільки нижчий за тебе, та ще й має вищий
голос.)</p>
</div>
<div class="paragraph">
<p>&#8201;&#8212;&#8201;Директор Дамблдор може здаватися трохи дивним, чи дуже дивним, а то й
надзвичайно дивним, але він ніколи анітрохи не шкодив учням і, я певен, ніколи
цього не зробить,&#8201;&#8212;&#8201;професор Флитвик обдарував Гаррі підбадьорливою усмішкою.&#8201;&#8212;&#8201;Просто не забувайте про це жодної миті, і вам вдасться не запанікувати!</p>
</div>
<div class="paragraph">
<p>Це не допомагало.</p>
</div>
<div class="paragraph">
<p>&#8201;&#8212;&#8201;Хай щастить!&#8201;&#8212;&#8201;пискнув професор Флитвік, схилився до гаргуйля й сказав
щось, чого Гаррі взагалі не почув. (Звісно, паролі б нікому не були потрібні,
якби хто завгодно міг їх почути.) І камʼяний гаргуйль відступив убік звичайним
природним рухом, що шокувало Гаррі, адже весь цей час гаргуйль скидався на
суцільний, нерухомий камінь.</p>
</div>
<div class="paragraph">
<p>За гаргуйлем була низка спіральних сходів, що повільно оберталися. Це було
тривожно гіпнотичним, а ще тривожнішим було те, що <em>оберти спіралі</em>
не мають тебе нікуди приводити.</p>
</div>
<div class="paragraph">
<p>&#8201;&#8212;&#8201;Нагору!&#8201;&#8212;&#8201;пискнув Флитвік.</p>
</div>
<div class="paragraph">
<p>Гаррі доволі нервово ступив на спіраль і виявив, що з якоїсь причини, яку його
мозок взагалі не міг уявити, він почав рухатися вгору.</p>
</div>
<div class="paragraph">
<p>Гаргуйль з глухим стуком повернувся на місце, а спіральні сходи все оберталися, і
Гаррі все піднімався. Після доволі запаморочливого підйому Гаррі опинився
перед дубовими дверима з мідним дверним молотком у формі грифону.</p>
</div>
<div class="paragraph">
<p>Він потягнувся й повернув ручку.</p>
</div>
<div class="paragraph">
<p>Двері розчахнулися.</p>
</div>
<div class="paragraph">
<p>І Гаррі побачив найцікавішу кімнату з усіх, що йому траплялося бачити за своє
життя.</p>
</div>
<div class="paragraph">
<p>Там були дрібненькі металеві механізми, що дзижчали, тікали, повільно
змінювали форму чи випускали невеличкі хмарки диму. Там були десятки посудин
дивної форми з таємничою рідиною, що булькотіла, кипіла, сочилася,
змінювала колір чи утворювала цікаві форми, що зникали за мить після того, як
їх побачиш. Там були речі, що скидалися на годинники з багатьма
стрілками, на яких були написані числа й символи невідомих мов. Там був браслет з
лінзоподібним кристалом, що сяяв тисячами кольорів, і птах, що прилаштувався на
золотій платформі, і деревʼяна чаша з чимось, що нагадувало кров. Там була
інкрустована чорною емаллю статуя сокола. На портретах, що ними були завішані всі стіни,
спали люди, а Сортувальний Капелюх недбало висів на одному з гачків
вішалки для капелюхів. На інших висіли дві парасолі й три червоних лівих капці.</p>
</div>
<div class="paragraph">
<p>Посеред цього хаосу стояв чорний дубовий стіл. Перед столом був дубовий
ослінчик. За столом&#8201;&#8212;&#8201;трон з купою подушок, що містив Албуса Персіваля
Вулфрика Браяна Дамблдора, якого прикрашали довга срібна борода, капелюх,
схожий на гігантський розчавлений гриб, і, з маґлівської точки зору, три шари
яскравих рожевих піжам.</p>
</div>
<div class="paragraph">
<p>Дамблдор усміхався, його яскраві очі шалено мерехтіли.</p>
</div>
<div class="paragraph">
<p>Не без тривоги, Гаррі всівся навпроти стола. Двері за його спиною зачинилися з
гучним &#8220;<em>грюк</em>&#8221;.</p>
</div>
<div class="paragraph">
<p>&#8201;&#8212;&#8201;Привіт, Гаррі,&#8201;&#8212;&#8201;сказав Дамблдор.</p>
</div>
<div class="paragraph">
<p>&#8201;&#8212;&#8201;Привіт, директоре,&#8201;&#8212;&#8201;відповів Гаррі. Неформальний стиль, так? І що, може тепер
Дамблдор попросить називати його&#8230;&#8203;</p>
</div>
<div class="paragraph">
<p>&#8201;&#8212;&#8201;Прошу, Гаррі!&#8201;&#8212;&#8201;сказав Дамблдор.&#8201;&#8212;&#8201;&#8220;Директор&#8221; це так офіційно. Називай мене
просто Дир, щоб було коротше.</p>
</div>
<div class="paragraph">
<p>&#8201;&#8212;&#8201;Неодмінно, Дире.&#8201;&#8212;&#8201;сказав Гаррі.</p>
</div>
<div class="paragraph">
<p>Запала коротка мовчанка.</p>
</div>
<div class="paragraph">
<p>&#8201;&#8212;&#8201;Знаєш, а ти перший, хто не відмовився від такої пропозиції.</p>
</div>
<div class="paragraph">
<p>&#8201;&#8212;&#8201;Е&#8230;&#8203;&#8201;&#8212;&#8201;сказав Гаррі. Він намагався говорити спокійним тоном, незважаючи
на раптове погане відчуття в шлунку.&#8201;&#8212;&#8201;Перепрошую, ем, директоре, ви сказали
мені називати вас так, я й&#8230;&#8203;</p>
</div>
<div class="paragraph">
<p>&#8201;&#8212;&#8201;Будь ласка, Дир!&#8201;&#8212;&#8201;радісно сказав Дамблдор.&#8201;&#8212;&#8201;І немає потреби бути таким
схвильованим, я не викину тебе з вікна лише за одну помилку. Спочатку ти
отримаєш достатньо попереджень, якщо робитимеш щось не так! Крім того, важливо
не те, як люди з тобою розмовляють, а те, що вони про тебе думають.</p>
</div>
<div class="paragraph">
<p><em>Він ніколи не шкодив учням, просто не забувай про це жодної миті й тобі вдасться
не запанікувати.</em></p>
</div>
<div class="paragraph">
<p>Дамблдор протягнув маленьку металеву коробочку й відкрив її. Всередині були
невеличкі жовті цукерки.</p>
</div>
<div class="paragraph">
<p>&#8201;&#8212;&#8201;Лимонного шербету?&#8201;&#8212;&#8201;запитав директор.</p>
</div>
<div class="paragraph">
<p>&#8201;&#8212;&#8201;Е&#8230;&#8203; ні, дякую, Дире,&#8201;&#8212;&#8201;сказав Гаррі.</p>
</div>
<div class="paragraph">
<p><em>Чи підпадає пригощання ЛСД до категорії &#8220;нашкодити учневі&#8221;, чи це з
категорії невинних пустощів?</em></p>
</div>
<div class="paragraph">
<p>&#8201;&#8212;&#8201;Ви, ем, казали, що я занадто молодий для вимовляння слів могутності й
божевілля?</p>
</div>
<div class="paragraph">
<p>&#8201;&#8212;&#8201;Безперечно так воно і є! На щастя, слова могутності й божевілля були втрачені сім
сторіч тому, і тепер ніхто й гадки не має, як вони звучать. Це було просто зауваження.</p>
</div>
<div class="paragraph">
<p>&#8201;&#8212;&#8201;А&#8230;&#8203;&#8201;&#8212;&#8201;сказав Гаррі. Він усвідомлював, що забув закрити рота.&#8201;&#8212;&#8201;Тоді чому
ви мене покликали?</p>
</div>
<div class="paragraph">
<p>&#8201;&#8212;&#8201;<em>Чому?</em>&#8201;&#8212;&#8201;повторив Дамблдор.&#8201;&#8212;&#8201;О, Гаррі, якби я весь день ходив колами й
питав <em>чому</em> я роблю те, що роблю, то в мене ніколи не було б часу, щоб
зробити бодай щось! А я доволі заклопотана людина, знаєш.</p>
</div>
<div class="paragraph">
<p>Гаррі з усмішкою кивнув.</p>
</div>
<div class="paragraph">
<p>&#8201;&#8212;&#8201;Так, це був дуже вражаючий список,&#8201;&#8212;&#8201;сказав Гаррі.&#8201;&#8212;&#8201;Директор Гоґвортсу,
головний маг Чарверсуду, Верховний речник Міжнародної конфедерації чаклунів.
Вибачте, що питаю, але мені цікаво, чи можна додати більш ніж шість годин, якщо
використати декілька часоворотів? Бо вражає, що ви все це робите з лише тридцятьма
годинами в добі.</p>
</div>
<div class="paragraph">
<p>Настала чергова невеличка пауза, протягом якої Гаррі продовжував усміхатися. Він
був сповнений тривоги, насправді, сповнений сильної тривоги, проте
коли стало очевидним, що Дамблдор свідомо грається з ним, щось всередині Гаррі
<em>категорично відмовилося</em> сидіти й приймати це, ніби беззахисний дурник.</p>
</div>
<div class="paragraph">
<p>&#8201;&#8212;&#8201;Боюся, час не полюбляє надто розтягуватися,&#8201;&#8212;&#8201;сказав Дамблдор після паузи,&#8201;&#8212;&#8201;і
водночас ми самі ніби трохи завеликі для нього, отже відбувається невпинна боротьба
за те, щоб розмістити наші життя в часі.</p>
</div>
<div class="paragraph">
<p>&#8201;&#8212;&#8201;Дійсно,&#8201;&#8212;&#8201;сказав Гаррі з похмурою урочистістю.&#8201;&#8212;&#8201;Саме тому краще якнайшвидше
переходити до суті.</p>
</div>
<div class="paragraph">
<p>На мить Гаррі захвилювався, чи не зайшов він надто далеко.</p>
</div>
<div class="paragraph">
<p>Тоді Дамблдор розсміявся.</p>
</div>
<div class="paragraph">
<p>&#8201;&#8212;&#8201;Тоді перейдімо до суті,&#8201;&#8212;&#8201;директор нахилився вперед, через що його
розчавлений гриб-капелюх похилився, а борода протерла стільницю.&#8201;&#8212;&#8201;Гаррі, у
понеділок ти зробив щось, що мало б бути неможливим навіть із часоворотом. Чи
швидше, неможливим <em>лише</em> з часоворотом. Цікаво, звідки взялися ці два
пироги?</p>
</div>
<div class="paragraph">
<p>Шквал адреналіну пройшовся тілом Гаррі. Він зробив був це за допомогою Плаща
невидимості, того самого, який йому подарували в різдвяній коробці з запискою,
що в ній було написано: <em>Якщо Дамблдор побачить шанс заволодіти однією зі
Смертельних реліквій, то зробить все, щоб вона належала лише йому</em>&#8230;&#8203;</p>
</div>
<div class="paragraph">
<p>&#8201;&#8212;&#8201;Природно припустити,&#8201;&#8212;&#8201;провадив далі Дамблдор,&#8201;&#8212;&#8201;що оскільки ніхто з
присутніх першачків не здатен на таке закляття, там був хтось іще, хтось
невидимий. І якщо його ніхто не міг бачити, йому, звісно ж, легко було просто
кинути пироги. Далі можна запідозрити, що оскільки в тебе був часоворот,
невидимим був саме ти. А оскільки закляття розілюзнення далеко за межами твоїх
теперішніх можливостей, ти мав плащ-невидимку,&#8201;&#8212;&#8201;Дамблдор змовницьки
посміхнувся.&#8201;&#8212;&#8201;Чи я на правильному шляху, Гаррі?</p>
</div>
<div class="paragraph">
<p>Гаррі заклякнув. Він відчував, що відверта брехня не була розумним вибором, і
навряд чи допомогла б, але він не міг вигадати нічого іншого.</p>
</div>
<div class="paragraph">
<p>Дамблдор дружньо махнув рукою.</p>
</div>
<div class="paragraph">
<p>&#8201;&#8212;&#8201;Не хвилюйся, Гаррі, ти не зробив нічого поганого. Плащі-невидимки не
заборонені правилами&#8201;&#8212;&#8201;гадаю, вони такі рідкісні, що ніхто просто не став
додавати їх до списку. Насправді мене цікавить геть інше.</p>
</div>
<div class="paragraph">
<p>&#8201;&#8212;&#8201;О?&#8201;&#8212;&#8201;вимовив Гаррі найнормальнішим тоном, на який був здатен.</p>
</div>
<div class="paragraph">
<p>Очі Дамблдора сяяли від ентузіазму.</p>
</div>
<div class="paragraph">
<p>&#8201;&#8212;&#8201;Розумієш, Гаррі, коли проходиш через кілька пригод, то починаєш розумітися
на таких речах. Починаєш бачити візерунок, чути ритм світу. Починаєш відчувати
підозри <em>перед</em> розкриттям таємниці. Ти&#8201;&#8212;&#8201;Хлопчик-Що-Вижив, і якимось чином
плащ-невидимка потрапив до твоїх рук за чотири дні після того, як ти відкрив
для себе нашу чаклунську Британію. Такі плащі не продаються на алеї Діаґон,
проте існує <em>один</em>, що може знайти свій шлях до призначеного власника. Отже,
я не можу не цікавитися, чи не знайшов ти раптом, якимось дивним чином, не
<em>рядовий</em> плащ-невидимку, а <em>той самий</em> Плащ невидимості, одну з трьох
Смертельних реліквій, яка, подейкують, може приховати власника від погляду
самої Смерті,&#8201;&#8212;&#8201;погляд Дамблдора став яскравим і палким.&#8201;&#8212;&#8201;Можна мені на
нього подивитися, Гаррі?</p>
</div>
<div class="paragraph">
<p>Гаррі ковтнув слину. У його кровоносній системі був цілий потік адреналіну, але
від нього не було жодної користі: перед ним був наймогутніший чарівник у світі, і
в нього не було жодного шансу втекти за ці двері, та й усе одно не було жодного місця
в Гоґвортсі, де він міг би сховатися. Він от-от втратить Плащ, що був родинною реліквією
Поттерів хтозна як довго&#8230;&#8203;</p>
</div>
<div class="paragraph">
<p>Дамблдор повільно відкинувся на спинку стільця. Яскравість залишила його очі, він
був спантеличеним і трохи смутним.</p>
</div>
<div class="paragraph">
<p>&#8201;&#8212;&#8201;Гаррі, якщо ти не хочеш цього, можеш просто сказати ні.</p>
</div>
<div class="paragraph">
<p>&#8201;&#8212;&#8201;Можу?&#8201;&#8212;&#8201;пробуркотів Гаррі.</p>
</div>
<div class="paragraph">
<p>&#8201;&#8212;&#8201;Так, Гаррі,&#8201;&#8212;&#8201;сказав Дамблдор. Його голос тепер був сумним і схвильованим.&#8201;&#8212;&#8201;Видається, ти боїшся мене, Гаррі. Дозволь запитати, що я зробив, щоб
заслужити твою недовіру?</p>
</div>
<div class="paragraph">
<p>Гаррі ковтнув.</p>
</div>
<div class="paragraph">
<p>&#8201;&#8212;&#8201;А ви можете дати якусь магічну присягу, що зобов&#8217;яже вас не забирати мій
плащ?</p>
</div>
<div class="paragraph">
<p>Дамблдор повільно похитав головою.</p>
</div>
<div class="paragraph">
<p>&#8201;&#8212;&#8201;Незламну обітницю не використовують для таких дрібних справ. Крім того,
Гаррі, якщо ти досі не знаєш такого закляття, ти б мав лише моє слово, що воно
зобовʼязує. Але ж ти, безперечно, усвідомлюєш, що мені <em>не потрібен</em> твій
дозвіл, щоб побачити Плащ. Я достатньо могутній, щоб отримати його самостійно,
з мокового капшучка чи ні,&#8201;&#8212;&#8201;обличчя Дамблдора набуло вкрай серйозного виразу.&#8201;&#8212;&#8201;Але я не робитиму цього. Плащ твій, Гаррі. Я не відберу його в тебе. Навіть
щоб поглянути на мить, якщо ти вирішиш не показувати його мені. Це обіцянка й
присяга. Якщо в мене виникне потреба заборонити тобі використовувати його в
межах школи, то я вимагатиму, щоб ти поклав його до свого сховища в
&#8220;Ґрінґотсі&#8221;.</p>
</div>
<div class="paragraph">
<p>&#8201;&#8212;&#8201;А&#8230;&#8203;&#8201;&#8212;&#8201;вичавив Гаррі. Він спробував угамувати потік адреналіну й міркувати
розважливо. Він зняв моковий капшучок з поясу.&#8201;&#8212;&#8201;Якщо вам справді <em>не
потрібен</em> мій дозвіл&#8230;&#8203; то ви його маєте.</p>
</div>
<div class="paragraph">
<p>Гаррі протягнув капшучок Дамблдорові, і надкусив край губи, що було
повідомленням майбутньому собі на випадок, якщо його забуттятнуть.</p>
</div>
<div class="paragraph">
<p>Старий чарівник занурив руку в капшучок і без жодного слова дістав Плащ
невидимості.</p>
</div>
<div class="paragraph">
<p>&#8201;&#8212;&#8201;А,&#8201;&#8212;&#8201;видихнув Дамблдор.&#8201;&#8212;&#8201;Я був правий,&#8201;&#8212;&#8201;він набрав примарної чорної
оксамитової тканини в руку.&#8201;&#8212;&#8201;Йому сотні років, а він досі такий саме
бездоганний, як і в день, коли його створили. Ми загубили так багато з нашого
мистецтва протягом цих років, і тепер навіть я не можу створити таку річ&#8201;&#8212;&#8201;ніхто не може. Я відчуваю його могутність, ніби відлуння в моєму розумі, ніби
пісню, що її завжди співають, але ніхто не чує&#8230;&#8203;&#8201;&#8212;&#8201;чарівник відірвав погляд
від Плаща.&#8201;&#8212;&#8201;Не продавай його, не віддавай його нікому у володіння. Двічі
подумай перед тим, як показати його комусь, і тричі поміркуй перед тим, як
викрити комусь, що це Смертельна реліквія. Стався до нього з повагою, адже це
дійсно Річ Сили.</p>
</div>
<div class="paragraph">
<p>На мить обличчя Дамблдора стало замріяним&#8230;&#8203;</p>
</div>
<div class="paragraph">
<p>&#8230;&#8203;а потім він повернув Плащ Гаррі.</p>
</div>
<div class="paragraph">
<p>Гаррі поклав його до капшучка.</p>
</div>
<div class="paragraph">
<p>Дамблдор знову став серйозним.</p>
</div>
<div class="paragraph">
<p>&#8201;&#8212;&#8201;Дозволь запитати ще раз, Гаррі, у чому причина твоєї недовіри до мене?</p>
</div>
<div class="paragraph">
<p>Раптом Гаррі стало доволі соромно.</p>
</div>
<div class="paragraph">
<p>&#8201;&#8212;&#8201;Разом з Плащем була записка,&#8201;&#8212;&#8201;тихо сказав Гаррі.&#8201;&#8212;&#8201;На ній було написано, що
ви спробуєте забрати в мене Плащ, якщо дізнаєтеся про нього. Але я не знаю, хто
залишив записку, дійсно не знаю.</p>
</div>
<div class="paragraph">
<p>&#8201;&#8212;&#8201;Розумію&#8230;&#8203;&#8201;&#8212;&#8201;повільно промовив Дамблдор.&#8201;&#8212;&#8201;Ну, Гаррі, я не піддаватиму
сумніву наміри тих, хто залишив тобі цю записку. Хтозна, цілком можливо вони
бажали тобі найкращого?.. Зрештою, вони дали тобі Плащ.</p>
</div>
<div class="paragraph">
<p>Гаррі кивнув, вражений милосердям Дамблдора, і присоромлений різким контрастом
з його власним ставленням.</p>
</div>
<div class="paragraph">
<p>&#8201;&#8212;&#8201;Але, гадаю, ми з тобою фігури одного кольору в цій грі,&#8201;&#8212;&#8201;провадив далі
старий чарівник.&#8201;&#8212;&#8201;Хлопчик, що нарешті завдав поразки Волдемортові, і старий
чоловік, що стримував його достатньо довго, щоб ти всіх врятував. Я не
триматиму на тебе зла за твою обачливість, Гаррі. Всі ми маємо щосили старатися
чинити мудро. Я лише прошу тебе подумати двічі й поміркувати ще тричі наступного
разу, коли хтось скаже тобі не довіряти мені.</p>
</div>
<div class="paragraph">
<p>&#8201;&#8212;&#8201;Вибачте,&#8201;&#8212;&#8201;сказав Гаррі. Тепер він почувався нещасним, він фактично накинувся
на Ґандальфа, а Дамблдорова доброта лише погіршувала його почуття.&#8201;&#8212;&#8201;Не варто було
не довіряти вам.</p>
</div>
<div class="paragraph">
<p>&#8201;&#8212;&#8201;На жаль, Гаррі, у цьому світі&#8230;&#8203;&#8201;&#8212;&#8201;старий чарівник похитав головою.&#8201;&#8212;&#8201;Я не
можу сказати, що це не було мудро. Ти не знав мене. І, по правді, в Гоґвортсі є
люди, яким краще не довіряти. Можливо навіть серед тих, кого ти називаєш
друзями.</p>
</div>
<div class="paragraph">
<p>Гаррі ковтнув. Це звучало доволі зловісно.</p>
</div>
<div class="paragraph">
<p>&#8201;&#8212;&#8201;Хто наприклад?</p>
</div>
<div class="paragraph">
<p>Дамблдор підвівся зі стільця й почав роздивлятися один зі своїх приладів&#8201;&#8212;&#8201;циферблат з вісьмома стрілками різної довжини.</p>
</div>
<div class="paragraph">
<p>Невдовзі старий чарівник знову заговорив.</p>
</div>
<div class="paragraph">
<p>&#8201;&#8212;&#8201;Він напевно здається тобі доволі чарівним. Ввічливий&#8201;&#8212;&#8201;принаймні до тебе.
Гарно розмовляє, мабуть, навіть із повагою. Завжди готовий допомогти, надати
послугу, пораду&#8230;&#8203;</p>
</div>
<div class="paragraph">
<p>&#8201;&#8212;&#8201;А, <em>Драко Мелфой!</em>&#8201;&#8212;&#8201;сказав Гаррі, відчуваючи сильне полегшення, що
йдеться не про Герміону абощо.&#8201;&#8212;&#8201;Та ні, ні ні ні, ви все не так зрозуміли, не
він перетягує мене&#8201;&#8212;&#8201;це я перетягую його.</p>
</div>
<div class="paragraph">
<p>Дамблдор заклякнув біля циферблату.</p>
</div>
<div class="paragraph">
<p>&#8201;&#8212;&#8201;Ти <em>що</em>?</p>
</div>
<div class="paragraph">
<p>&#8201;&#8212;&#8201;Я збираюся перетягнути Драко Мелфоя з Темної сторони,&#8201;&#8212;&#8201;сказав Гаррі.&#8201;&#8212;&#8201;Ну знаєте, зробити з нього хорошого.</p>
</div>
<div class="paragraph">
<p>Дамблдор випрямився й обернувся до нього. У нього був найздивованіший вираз
обличчя з усіх, що Гаррі колись бачив, не кажучи вже про тих, у кого срібна
борода.</p>
</div>
<div class="paragraph">
<p>&#8201;&#8212;&#8201;Ти впевнений,&#8201;&#8212;&#8201;запитав старий чарівник по хвилі,&#8201;&#8212;&#8201;що він готовий до
спокути? Боюся, хай яку доброту ти помітив у ньому&#8201;&#8212;&#8201;це лише через те, що ти
бачиш те, чого бажаєш, а то й гірше&#8201;&#8212;&#8201;принада, наживка&#8230;&#8203;</p>
</div>
<div class="paragraph">
<p>&#8201;&#8212;&#8201;Е&#8230;&#8203; Та навряд чи,&#8201;&#8212;&#8201;сказав Гаррі.&#8201;&#8212;&#8201;Я маю на увазі, якщо він намагається
видавати себе за хорошого хлопця, то це в нього виходить вкрай кепсько. Річ не
в тому, що Драко підійшов до мене весь такий чарівний, і я вирішив, що глибоко всередині
в нього криється добро. Я вибрав саме його, адже він спадкоємець
роду Мелфоїв, і якщо обирати одну людину для спокути, то це явно має бути він.</p>
</div>
<div class="paragraph">
<p>Ліве око Дамблдора сіпнулося.</p>
</div>
<div class="paragraph">
<p>&#8201;&#8212;&#8201;Ти збираєшся посіяти насіння любові й доброти в серце Драко, бо очікуєш, що
спадкоємець Мелфоїв виявиться корисним тобі?</p>
</div>
<div class="paragraph">
<p>&#8201;&#8212;&#8201;Не просто <em>мені</em>!&#8201;&#8212;&#8201;обурено сказав Гаррі.&#8201;&#8212;&#8201;Усій чаклунській Британії,
якщо вийде! І <em>він сам</em> матиме більш щасливе й психічно здоровіше життя!
Слухайте, у мене недостатньо часу, щоб <em>усіх</em> перетягнути з Темної
сторони, тому я маю думати, де Світло отримає найбільшу перевагу найшвидше&#8230;&#8203;</p>
</div>
<div class="paragraph">
<p>Дамблдор почав сміятися. Сміятися набагато сильніше, ніж Гаррі міг очікувати,
майже реготати. Це здавалося <em>зовсім недоречним</em>. Древній могутній чарівник
має посміюватися глибоко й розкотисто, а не сміятися так, що аж повітря не
вистачає. Гаррі одного разу буквально впав був зі стільця, коли дивився фільм
братів Маркс <em>"`Качиний суп`"</em>, і саме так сильно Дамблдор зараз сміявся.</p>
</div>
<div class="paragraph">
<p>&#8201;&#8212;&#8201;Це не <em>настільки</em> смішно,&#8201;&#8212;&#8201;сказав Гаррі по деякому часі. Він знову почав
сумніватися в нормальності Дамблдора.</p>
</div>
<div class="paragraph">
<p>Дамблдор з видимим зусиллям опанував себе.</p>
</div>
<div class="paragraph">
<p>&#8201;&#8212;&#8201;Ах, Гаррі, одним із симптомів хвороби під назвою мудрість є те, що ти
починаєш сміятися з того, що нікому більше не здається кумедним, адже коли ти
мудрий, Гаррі, ти починаєш розуміти жарти!&#8201;&#8212;&#8201;старий чарівник витер сльози.&#8201;&#8212;&#8201;Ти ба. Ти ба. Зла воля завжди шкодить злу.</p>
</div>
<div class="paragraph">
<p>Мозку Гаррі знадобився якийсь час, щоб розпізнати знайомі слова&#8230;&#8203;</p>
</div>
<div class="paragraph">
<p>&#8201;&#8212;&#8201;Гей, це ж цитата з <em>Толкіна</em>! Це сказав <em>Ґандальф</em>!</p>
</div>
<div class="paragraph">
<p>&#8201;&#8212;&#8201;Насправді, Теоден.</p>
</div>
<div class="paragraph">
<p>&#8201;&#8212;&#8201;Ви <em>маґлівського роду</em>?&#8201;&#8212;&#8201;шоковано запитав Гаррі.</p>
</div>
<div class="paragraph">
<p>&#8201;&#8212;&#8201;Боюся, що ні,&#8201;&#8212;&#8201;відповів Дамблдор, знову усміхаючись.&#8201;&#8212;&#8201;Я народився на
сімдесят років раніше, ніж цю книжку видали, любе дитя. Але, видається, що мої
учні маґлівського роду мислять схоже в деяких питаннях. Я зібрав не менш ніж
двадцять копій &#8220;Володаря перснів&#8221; і три повних колекції робіт Толкіна, і я
ціную їх усіх.</p>
</div>
<div class="paragraph">
<p>Дамблдор дістав паличку, підняв її й став у позицію.</p>
</div>
<div class="paragraph">
<p>&#8201;&#8212;&#8201;<em>Ти не пройдеш!</em> Як тобі?</p>
</div>
<div class="paragraph">
<p>&#8201;&#8212;&#8201;Ем,&#8201;&#8212;&#8201;Гаррін мозок майже зупинив роботу,&#8201;&#8212;&#8201;гадаю, вам бракує бальроґа.</p>
</div>
<div class="paragraph">
<p>І ще рожеві піжами й капелюх, що схожий на розчавлений гриб, ані краплі не
допомагали.</p>
</div>
<div class="paragraph">
<p>&#8201;&#8212;&#8201;Зрозуміло,&#8201;&#8212;&#8201;зітхнув Дамблдор і понуро прикріпив паличку до поясу.&#8201;&#8212;&#8201;Боюся, останнім часом в моєму житті було надзвичайно мало бальроґів. Тепер в
мене лише зустрічі Чарверсуду, де я мушу щосили заважати будь-якій роботі, і
офіційні вечері, на яких іноземні політики змагаються за звання найвпертішого
дурня. І ще на людях треба бути загадковим, знати речі, які я жодним чином не
можу знати, висловлювати таємничі твердження, які можна зрозуміти лише заднім
числом, й інші невеличкі вигадки, що ними могутні чарівники розважають себе
після того, як покинуть ту частину візерунку, де вони були героями. До речі,
Гаррі, у мене дещо для тебе є. Щось, що належало твоєму батькові.</p>
</div>
<div class="paragraph">
<p>&#8201;&#8212;&#8201;Справді? Боже, хто б міг таке припустити.</p>
</div>
<div class="paragraph">
<p>&#8201;&#8212;&#8201;Так, і справді,&#8201;&#8212;&#8201;сказав Дамблдор.&#8201;&#8212;&#8201;Гадаю це дещо передбачувано, чи не
так?</p>
</div>
<div class="paragraph">
<p>Його обличчя набуло урочистого виразу.</p>
</div>
<div class="paragraph">
<p>&#8201;&#8212;&#8201;Разом з тим&#8230;&#8203;</p>
</div>
<div class="paragraph">
<p>Дамблдор повернувся до свого стола й присів, дістаючи в процесі одну з шухляд.
Він заліз у неї обома руками, і, з деяким зусиллям, витягнув доволі великий і
важкий на вигляд обʼєкт, після чого вивантажив його на дубовий стіл з гучним гупанням.</p>
</div>
<div class="paragraph">
<p>&#8201;&#8212;&#8201;Це,&#8201;&#8212;&#8201;сказав Дамблдор,&#8201;&#8212;&#8201;камінь твого батька.</p>
</div>
<div class="paragraph">
<p>Гаррі втупився в цю річ. Вона була світло-сірою, безбарвною, нерівної форми, з
гострими кутами, і дуже скидалася на звичайнісінький великий камінь. Дамблдор
поклав його найбільшою з усіх граней на стіл, проте той все одно нестабільно
хитався.</p>
</div>
<div class="paragraph">
<p>Гаррі підвів погляд.</p>
</div>
<div class="paragraph">
<p>&#8201;&#8212;&#8201;Це жарт, правда?</p>
</div>
<div class="paragraph">
<p>&#8201;&#8212;&#8201;Ні, не жарт,&#8201;&#8212;&#8201;дуже серйозно похитав головою Дамблдор.&#8201;&#8212;&#8201;Я взяв його з руїн
будинку Джеймса й Лілі в Ґодриковій Долині, де я знайшов і тебе. І я зберігав його
відтоді й донині, аж до дня, коли зможу передати його тобі.</p>
</div>
<div class="paragraph">
<p>У суміші гіпотез, що слугувала Гаррі за модель світу, імовірність божевілля
Дамблдора стрімко зростала. Але вагома частина ймовірності досі залишалася й в
інших альтернатив&#8230;&#8203;</p>
</div>
<div class="paragraph">
<p>&#8201;&#8212;&#8201;Ем, а це <em>магічний</em> камінь?</p>
</div>
<div class="paragraph">
<p>&#8201;&#8212;&#8201;Наскільки мені відомо, ні,&#8201;&#8212;&#8201;відповів Дамблдор.&#8201;&#8212;&#8201;Але я з усією
наполегливістю раджу тобі завжди тримати його близько до себе.</p>
</div>
<div class="paragraph">
<p>Гаразд. Дамблдор <em>імовірно</em> божевільний, проте <em>якщо ні</em>&#8230;&#8203; ну, було б
надто <em>соромно</em> втрапити в халепу через нехтування порадою незбагненного
старого чарівника. Це напевно було четвертим номером у списку &#8220;Сто
найочевидніших неправильних рішень&#8221;.</p>
</div>
<div class="paragraph">
<p>Гаррі зробив крок уперед і поклав руки на камінь у спробі знайти якийсь кут,
щоб підняти його й не порізатися.</p>
</div>
<div class="paragraph">
<p>&#8201;&#8212;&#8201;Ну тоді покладу його до капшучка.</p>
</div>
<div class="paragraph">
<p>Дамблдор насупився.</p>
</div>
<div class="paragraph">
<p>&#8201;&#8212;&#8201;Це може бути недостатньо близько до тебе. А що як ти загубиш моковий
капшучок, чи його вкрадуть?</p>
</div>
<div class="paragraph">
<p>&#8201;&#8212;&#8201;Гадаєте, мені слід просто повсюди носити каменюку?</p>
</div>
<div class="paragraph">
<p>Дамблдор серйозно поглянув на Гаррі.</p>
</div>
<div class="paragraph">
<p>&#8201;&#8212;&#8201;Це може виявитися мудрим.</p>
</div>
<div class="paragraph">
<p>&#8201;&#8212;&#8201;Ем&#8230;&#8203;&#8201;&#8212;&#8201;сказав Гаррі. Камінь видавався доволі важким.&#8201;&#8212;&#8201;Гадаю, інші
учні почнуть розпитувати про це.</p>
</div>
<div class="paragraph">
<p>&#8201;&#8212;&#8201;Скажи їм, що я так наказав. Ніхто не піддасть це сумніву, адже вони всі
гадають, що я божевільний.</p>
</div>
<div class="paragraph">
<p>Його обличчя досі було цілковито серйозним.</p>
</div>
<div class="paragraph">
<p>&#8201;&#8212;&#8201;Ну, якщо відверто, коли ви направо й наліво наказуєте учням носити каменюки,
я можу зрозуміти, чому люди так думають.</p>
</div>
<div class="paragraph">
<p>&#8201;&#8212;&#8201;Ох, Гаррі,&#8201;&#8212;&#8201;сказав Дамблдор. Старий чарівник вказав жестом на таємничі
прилади в кімнаті.&#8201;&#8212;&#8201;Коли ми юні, то віримо, що все знаємо, і відповідно
віримо, що як не бачимо чомусь пояснення, то його й не існує. Коли ми
старішаємо, то усвідомлюємо, що весь всесвіт працює згідно з ритмом і логікою,
навіть якщо ми самі не розуміємо їх. Лише наше власне незнання здається нам
божевіллям.</p>
</div>
<div class="paragraph">
<p>&#8201;&#8212;&#8201;Реальність завжди діє за законами,&#8201;&#8212;&#8201;сказав Гаррі,&#8201;&#8212;&#8201;навіть якщо ми не
знаємо законів.</p>
</div>
<div class="paragraph">
<p>&#8201;&#8212;&#8201;Саме так, Гаррі. Розуміти це, а я бачу, що ти <em>справді</em> розумієш це, і є
суттю мудрості.</p>
</div>
<div class="paragraph">
<p>&#8201;&#8212;&#8201;Отже&#8230;&#8203; <em>чому саме</em> я маю носити цей камінь?</p>
</div>
<div class="paragraph">
<p>&#8201;&#8212;&#8201;Насправді, я не можу уявити собі жодної причини.</p>
</div>
<div class="paragraph">
<p>&#8201;&#8212;&#8201;&#8230;&#8203;не можете.</p>
</div>
<div class="paragraph">
<p>Дамблдор кивнув.</p>
</div>
<div class="paragraph">
<p>&#8201;&#8212;&#8201;Проте лише те, що я не можу уявити собі причини, не означає, що її <em>не
існує</em>.</p>
</div>
<div class="paragraph">
<p>Прилади собі цокали.</p>
</div>
<div class="paragraph">
<p>&#8201;&#8212;&#8201;Добренько, я навіть не впевнений, чи варто це казати, проте це просто не є
правильним методом роботи з нашим визнаним незнанням того, як влаштовано
всесвіт.</p>
</div>
<div class="paragraph">
<p>&#8201;&#8212;&#8201;Хіба?&#8201;&#8212;&#8201;запитав старий чарівник, що тепер виглядав здивовано й розчаровано.</p>
</div>
<div class="paragraph">
<p>Гаррі передчував, що йому не перемогти в цій розмові, проте все одно продовжив.</p>
</div>
<div class="paragraph">
<p>&#8201;&#8212;&#8201;Ні. Я навіть не знаю, чи в такої омани є офіційна назва, проте якби я
вибирав її сам, то назвав би &#8220;привілейована гіпотеза&#8221; чи якось так. Як би це
висловити формально&#8230;&#8203; ем&#8230;&#8203; припустімо, у вас мільйон шкатулок, і лише в одній
з них брильянт. І у вас є повний детекторів брильянтів ящик, а кожен детектор
завжди спрацьовує в присутності брильянта, і спрацьовує на половині шкатулок
без брильянта. Якщо застосувати двадцять детекторів на всіх шкатулках, то у
вас, у середньому, залишиться один хибний і один істинний кандидат. Це я до
того, що коли є багато можливих відповідей, <em>більшість</em> з доказів потрібна
лише для того, щоб <em>знайти</em> правильну гіпотезу серед мільйонів можливостей&#8201;&#8212;&#8201;щоб взагалі звернути на неї увагу. Кількість доказів, що вам потрібна щоб
розібратися з двома чи трьома правдоподібними кандидатами, набагато менша.
Якщо ви без жодних доказів одразу надаєте перевагу одній певній можливості й
зосереджуєтеся на ній, ви знехтували більшою частиною роботи. Це як,
наприклад, якщо ви живете в місті мільйоннику, сталося вбивство, а детектив
каже: &#8220;Ну, у нас зовсім немає доказів, то чому б нам не розглянути можливість,
що це зробив Мортімер Снодґрас&#8221;?</p>
</div>
<div class="paragraph">
<p>&#8201;&#8212;&#8201;І це був він?&#8201;&#8212;&#8201;запитав Дамблдор.</p>
</div>
<div class="paragraph">
<p>&#8201;&#8212;&#8201;Ні. Проте, коли потім виявилося, що вбивця був брюнетом, і Мортімер був
брюнетом, то всі такі: &#8220;О, схоже це таки був Мортімер&#8221;. Отже з боку поліції
було несправедливим щодо Мортімера <em>фокусувати на ньому увагу</em> без жодних
причин для підозр. Коли є купа можливостей, більша частина роботи полягає в тому,
щоб лише <em>знайти</em> правильну відповідь&#8201;&#8212;&#8201;почати приділяти їй увагу. Не обовʼязково
мати <em>докази</em>, чи якісь офіційні доведення, що їх вимагають вчені чи суди, проте
ви зобовʼязані мати якусь <em>підказку</em>, і ця підказка має виокремити саме цю можливість
з мільйонів інших. Не можна просто на порожньому місці взяти й отримати відповідь,
чи навіть отримати можливість, що варта розгляду. І має існувати мільйон інших речей,
які я можу зробити, крім як тягати всюди камінь мого батька. Лише те, що я не знаю
чогось про всесвіт, не означає, що я не знаю, як треба думати з врахуванням
мого незнання. Правила міркування з врахуванням імовірностей не менш непохитні,
ніж закони старомодної логіки, і те, що ви щойно зробили просто <em>не
дозволено</em>.&#8201;&#8212;&#8201;Гаррі зробив паузу.&#8201;&#8212;&#8201;<em>Хіба що</em>, звісно, у вас є якась
<em>підказка</em>, про яку ви не згадуєте.</p>
</div>
<div class="paragraph">
<p>&#8201;&#8212;&#8201;О,&#8201;&#8212;&#8201;сказав Дамблдор, він задумливо постукав пальцем по щоці.&#8201;&#8212;&#8201;Цікавий
аргумент, звісно, проте хіба він не розпадається, коли ти проводиш аналогію між
мільйоном потенційних вбивць, лише один з яких скоїв убивство, і вибором одного
з напрямків дій, коли кожен з багатьох можливих напрямків дій може бути мудрим?
Я не стверджую, що носити камінь твого батька&#8201;&#8212;&#8201;це найкращий з можливих
напрямків дій, а лише що мудріше це робити, ніж не робити.</p>
</div>
<div class="paragraph">
<p>Дамблдор знову занурив руку до тієї ж шухляди, яку він використав був раніше, проте
цього разу він копирсався всередині&#8201;&#8212;&#8201;принаймні здавалося, що його рука рухається.</p>
</div>
<div class="paragraph">
<p>&#8201;&#8212;&#8201;Зазначу,&#8201;&#8212;&#8201;сказав Дамблдор, доки Гаррі все намагався розібратися, що можна відповісти
на цей цілковито неочікуваний контраргумент,&#8201;&#8212;&#8201;що серед рейвенкловців поширене
помилкове уявлення, ніби всіх розумних дітей сортують туди, і в інших гуртожитках їх
немає. Це не так. Бути відсортованим до Рейвенклову означає, що тобою керує
жага знань, а це зовсім не та ж якість, що бути розумним.</p>
</div>
<div class="paragraph">
<p>Чарівник усміхнувся й схилився до шухляди.</p>
</div>
<div class="paragraph">
<p>&#8201;&#8212;&#8201;Тим не менш, ти <em>справді</em> здаєшся доволі розумним. Менш схожий на молодого
героя, більш схожий на молодого таємничого древнього чарівника. Гадаю, я
використав неправильний підхід до тебе, Гаррі. Видається, ти здатен розуміти
речі, які мало хто може збагнути. Отже, буду зухвалим, і запропоную тобі
<em>іншу</em> певну фамільну цінність.</p>
</div>
<div class="paragraph">
<p>Гаррі театрально набрав повітря.</p>
</div>
<div class="paragraph">
<p>&#8201;&#8212;&#8201;Невже&#8230;&#8203; У мого батька&#8230;&#8203; <em>був ще один камінь?</em></p>
</div>
<div class="paragraph">
<p>&#8201;&#8212;&#8201;Перепрошую,&#8201;&#8212;&#8201;сказав Дамблдор.&#8201;&#8212;&#8201;<em>Я</em> тут досі старіший і таємничіший
за тебе. І якщо треба зробити неочікуване відкриття, то <em>я</em> його зроблю, красно
дякую&#8230;&#8203;  та <em>де ж</em> ця штука!</p>
</div>
<div class="paragraph">
<p>Дамблдор занурив руку до шухляди далі, і ще далі. Ось вже його голова, плечі й
верхня половина тіла зникли всередині&#8201;&#8212;&#8201;лише ноги стирчали, ніби шухляда їла
його.</p>
</div>
<div class="paragraph">
<p>Гаррі замислився, скільки ж усього там було, і яким був би повний
інвентаризаційний опис.</p>
</div>
<div class="paragraph">
<p>Нарешті Дамблдор виліз із шухляди, тримаючи ціль своїх пошуків, і поклав її на
стіл поряд із каменем.</p>
</div>
<div class="paragraph">
<p>Це була вживана книжка з пошарпаними краями й поношеним корінцем: &#8220;Проміжна
методика зіллєваріння&#8221; Лібатія Бориджа. На обкладинці було зображено колбу з
парою.</p>
</div>
<div class="paragraph">
<p>&#8201;&#8212;&#8201;Це,&#8201;&#8212;&#8201;проголосив Дамблдор,&#8201;&#8212;&#8201;підручник твоєї матері з настійок для пʼятого
класу.</p>
</div>
<div class="paragraph">
<p>&#8201;&#8212;&#8201;Що я його маю завжди носити з собою.</p>
</div>
<div class="paragraph">
<p>&#8201;&#8212;&#8201;<em>Що містить страшну таємницю</em>. Таємницю, розкриття якої може виявитися
настільки руйнівним, що я змушений попросити тебе присягнути&#8201;&#8212;&#8201;і я вимагаю,
щоб ти присягнувся серйозно, Гаррі, хай там що ти думаєш про це все&#8201;&#8212;&#8201;ніколи
не розповідати про це нікому й нічому.</p>
</div>
<div class="paragraph">
<p>Гаррі подивився на підручник своєї матері з настійок для пʼятого класу, що,
виявляється, містив страшну таємницю.</p>
</div>
<div class="paragraph">
<p>Проблема в тому, що Гаррі <em>справді</em> дуже серйозно ставився до таких клятв.
Будь-яка обітниця була незламною обітницею, якщо її давав відповідний тип
людини.</p>
</div>
<div class="paragraph">
<p>І&#8230;&#8203;</p>
</div>
<div class="paragraph">
<p>&#8201;&#8212;&#8201;Мені хочеться пити,&#8201;&#8212;&#8201;сказав Гаррі,&#8201;&#8212;&#8201;а це зовсім недобрий знак.</p>
</div>
<div class="paragraph">
<p>Дамблдор цілковито проігнорував можливість запитати щось про це загадкове
твердження.</p>
</div>
<div class="paragraph">
<p>&#8201;&#8212;&#8201;Ти <em>присягаєшся</em>, Гаррі?&#8201;&#8212;&#8201;запитав Дамблдор. Він незмигно дивився на
Гаррі.&#8201;&#8212;&#8201;Інакше я не зможу тобі розповісти.</p>
</div>
<div class="paragraph">
<p>&#8201;&#8212;&#8201;Так,&#8201;&#8212;&#8201;сказав Гаррі,&#8201;&#8212;&#8201;Я присягаюся.</p>
</div>
<div class="paragraph">
<p>Це був недолік рейвенкловців. Ти не міг відмовитися від такої пропозиції, інакше
цікавість гризтиме тебе до скону, і всі про це знали.</p>
</div>
<div class="paragraph">
<p>&#8201;&#8212;&#8201;А я в свою чергу присягаюся,&#8201;&#8212;&#8201;сказав Дамблдор,&#8201;&#8212;&#8201;те, що я зараз скажу
тобі&#8201;&#8212;&#8201;правда.</p>
</div>
<div class="paragraph">
<p>Дамблдор розгорнув книжку, здавалося, на випадковій сторінці, і Гаррі схилився
над нею.</p>
</div>
<div class="paragraph">
<p>&#8201;&#8212;&#8201;Бачиш ці примітки,&#8201;&#8212;&#8201;сказав Дамблдор дуже тихо, майже пошепки,&#8201;&#8212;&#8201;що
написані на берегах книжки?</p>
</div>
<div class="paragraph">
<p>Гаррі трохи примружився. Пожовклі сторінки описували щось під назвою <em>зілля
орлиної пишноти</em>, багато з інгредієнтів Гаррі взагалі не впізнавав, і їхні
назви, видавалося, не походили від відомих йому мов. На берегах карлючками було
написано коментар: &#8220;Цікаво, що станеться, якщо використати кров тестралів
замість чорниці?&#8221;, а прямо під ним була відповідь іншим почерком: &#8220;Ти
хворітимеш тижні й, можливо, помреш&#8221;.</p>
</div>
<div class="paragraph">
<p>&#8201;&#8212;&#8201;Бачу. І що?</p>
</div>
<div class="paragraph">
<p>Дамблдор вказав на другий напис.</p>
</div>
<div class="paragraph">
<p>&#8201;&#8212;&#8201;Примітки цим почерком,&#8201;&#8212;&#8201;сказав він тим самим тихим голосом,&#8201;&#8212;&#8201;написала
твоя мати. А <em>цим</em> почерком,&#8201;&#8212;&#8201;він пересунув вказівний палець на перший
напис,&#8201;&#8212;&#8201;написані мною. Я ставав невидимим і пробирався до її спальні, доки
вона спала. Лілі гадала, що їх писала одна з її подружок, і вони дивовижно
сварилися через це.</p>
</div>
<div class="paragraph">
<p>Саме в цю мить Гаррі усвідомив, що директор Гоґвортсу <em>справді</em> був
божевільним.</p>
</div>
<div class="paragraph">
<p>Дамблдор серйозно дивився на нього.</p>
</div>
<div class="paragraph">
<p>&#8201;&#8212;&#8201;Ти розумієш підтекст того, що я щойно тобі сказав, Гаррі?</p>
</div>
<div class="paragraph">
<p>&#8201;&#8212;&#8201;Ем&#8230;&#8203;&#8201;&#8212;&#8201;сказав Гаррі. Йому ніби не вистачало повітря.&#8201;&#8212;&#8201;Перепрошую&#8230;&#8203; Я&#8230;&#8203;
не зовсім&#8230;&#8203;</p>
</div>
<div class="paragraph">
<p>&#8201;&#8212;&#8201;Ну що ж,&#8201;&#8212;&#8201;сказав Дамблдор і зітхнув,&#8201;&#8212;&#8201;гадаю, твоя розумність, зрештою,
теж має свої обмеження. Зробімо вигляд, що я нічого не казав?</p>
</div>
<div class="paragraph">
<p>Гаррі із застиглою усмішкою підвівся зі стільця.</p>
</div>
<div class="paragraph">
<p>&#8201;&#8212;&#8201;Звісно,&#8201;&#8212;&#8201;сказав Гаррі.&#8201;&#8212;&#8201;Знаєте, вже доволі пізно, а я трохи зголоднів,
тож мені справді варто вже спуститися на вечерю.</p>
</div>
<div class="paragraph">
<p>І Гаррі хутко пішов до дверей.</p>
</div>
<div class="paragraph">
<p>Ручка дверей не ворухнулася при спробі її повернути.</p>
</div>
<div class="paragraph">
<p>&#8201;&#8212;&#8201;Ти робиш мені боляче, Гаррі,&#8201;&#8212;&#8201;з-за спини тихенько сказав Дамблдор.&#8201;&#8212;&#8201;Невже ти навіть не розумієш, що це було знаком довіри?</p>
</div>
<div class="paragraph">
<p>Гаррі повільно обернувся.</p>
</div>
<div class="paragraph">
<p>Перед ним був дуже могутній і дуже ненормальний чарівник із довгою срібною
бородою, капелюхом, схожим на гігантський розчавлений гриб, і, з маґлівської
точки зору, у трьох шарах яскравих рожевих піжам.</p>
</div>
<div class="paragraph">
<p>Позаду нього були двері, що наразі не працювали.</p>
</div>
<div class="paragraph">
<p>Дамблдор видавався сумним і втомленим, ніби хотів спертися на чародійську патерицю, якої
він не мав.</p>
</div>
<div class="paragraph">
<p>&#8201;&#8212;&#8201;Це ж треба! Один раз робиш щось інакше замість того, щоб слідувати шаблону
щоразу протягом ста десяти років, і всі починають розбігатися.</p>
</div>
<div class="paragraph">
<p>Старий чарівник тяжко похитав головою.</p>
</div>
<div class="paragraph">
<p>&#8201;&#8212;&#8201;Я очікував від тебе більшого, Гаррі Поттере. Я чув, що твої власні друзі
вважають тебе божевільним. Я знаю, що вони помиляються. Чи не повіриш ти в те,
що зі мною те саме?</p>
</div>
<div class="paragraph">
<p>&#8201;&#8212;&#8201;Будь ласка, відчиніть двері,&#8201;&#8212;&#8201;тремтячим голосом сказав Гаррі.&#8201;&#8212;&#8201;Якщо ви
хочете, щоб я колись міг вам довіряти, відчиніть двері.</p>
</div>
<div class="paragraph">
<p>Він почув, як позаду розчахнулися двері.</p>
</div>
<div class="paragraph">
<p>&#8201;&#8212;&#8201;Я планував сказати тобі ще дещо, але якщо ти зараз підеш, то нічого більше не
дізнаєшся.</p>
</div>
<div class="paragraph">
<p>Подеколи Гаррі цілковито <em>ненавидів</em> те, що він рейвенкловець.</p>
</div>
<div class="paragraph">
<p><em>Він ніколи не шкодив учням,</em> сказав внутрішній ґрифіндорець Гаррі. <em>Просто
не забувай про це жодної миті й тобі вдасться не запанікувати. Ти ж не втечеш лише
через те, що стає цікаво, чи не так?</em></p>
</div>
<div class="paragraph">
<p><em>Ти ж не можеш просто розсваритися з директором!</em>, сказала його гафелпафська
частина. <em>Раптом він почне знімати очки з гуртожитку? Він може дуже ускладнити
твоє шкільне життя, якщо вирішить, що ти йому не подобаєшся!</em></p>
</div>
<div class="paragraph">
<p>А частина Гаррі, яку він не дуже полюбляв, проте не міг змусити мовчати,
розмірковувала над потенційними перевагами того, щоб бути одним з нечисленних
друзів старого чарівника, який також був директором, головним магом Чарверсуду
і Верховним речником Міжнародної конфедерації чаклунів. І, на жаль, його
внутрішній слизеринець перетягував людей на Темну сторону набагато краще, ніж
Драко, адже казав речі на кшталт <em>бідолашний, йому напевно треба з кимось
поговорити, га?</em> і <em>ти ж не хочеш, щоб натомість ця могутня людина довірилася
комусь менш доброчесному, ніж ти, га?</em> і <em>цікаво, якими неймовірними
таємницями міг би Дамблдор з тобою поділитися, якби ти, знаєш, став його
другом</em> і навіть <em>закладаюся, що в нього спраааавді цікаве зібрання книжок</em>.</p>
</div>
<div class="paragraph">
<p><em>Ви всі&#8201;&#8212;&#8201;збіговисько недоумків,</em> подумав Гаррі про все це зібрання, проте
був одностайно заветований усіма частинами його я.</p>
</div>
<div class="paragraph">
<p>Гаррі розвернувся, зробив крок до дверей, простягнув руку, і нарочито зачинив
їх знову. Це була нічого не варта жертва, враховуючи, що він і так збирався
залишитися. Та й Дамблдор все одно міг контролювати його рухи, але, можливо, це
справить на нього враження.</p>
</div>
<div class="paragraph">
<p>Коли Гаррі обернувся назад, то побачив, що могутній божевільний чарівник знову
всміхається й здається дружнім. Це було добре, мабуть.</p>
</div>
<div class="paragraph">
<p>&#8201;&#8212;&#8201;Будь ласка, не робіть такого більше. Мені не подобається почуватися в пастці.</p>
</div>
<div class="paragraph">
<p>&#8201;&#8212;&#8201;<em>Вибач</em> щодо цього, Гаррі,&#8201;&#8212;&#8201;сказав Дамблдор тоном, ніби йому було щиро
прикро.&#8201;&#8212;&#8201;Проте було б страшенно немудро дозволити тобі піти без каменя твого
батька.</p>
</div>
<div class="paragraph">
<p>&#8201;&#8212;&#8201;Ну звісно! З мого боку було нерозумно очікувати, що двері відчиняться, доки
я не поклав сюжетні предмети до інвентарю.</p>
</div>
<div class="paragraph">
<p>Дамблдор усміхнувся й кивнув.</p>
</div>
<div class="paragraph">
<p>Гаррі підійшов до стола, перекрутив пасок так, щоб моковий капшучок був
попереду, з деяким зусиллям впорався підняти камінь своїми одинадцятирічними
руками й почав згодовувати його.</p>
</div>
<div class="paragraph">
<p>Гаррі відчував, як вага повільно зменшується, доки розширювальне горлечко їло
камінь, а відрижка після завершення процесу була доволі гучною й прозвучала як
скарга.</p>
</div>
<div class="paragraph">
<p>Підручник його матері з настійок для пʼятого класу (що містив і справді доволі
страшну таємницю) невдовзі спіткала та ж доля.</p>
</div>
<div class="paragraph">
<p>А потім Гаррін внутрішній слизеринець зробив підступну пропозицію, як здобути
прихильність директора, та ще й, на жаль, так досконало сформульовану, що
більшість Рейвенкловської фракції не могла не підтримати її.</p>
</div>
<div class="paragraph">
<p>&#8201;&#8212;&#8201;Отже,&#8201;&#8212;&#8201;сказав Гаррі.&#8201;&#8212;&#8201;Гм. Оскільки я все одно тут тиняюся, чи не могли б
ви провести невеличку екскурсію по вашому кабінету? Мені трохи цікаво, що це за
речі,&#8201;&#8212;&#8201;і це висловлювання виграло титул &#8220;найсильніше применшення за вересень&#8221;.</p>
</div>
<div class="paragraph">
<p>Дамблдор поглянув на нього, а потім з легкою посмішкою кивнув.</p>
</div>
<div class="paragraph">
<p>&#8201;&#8212;&#8201;Мені лестить твоя зацікавленість, проте, на жаль, тут мало що можна сказати.</p>
</div>
<div class="paragraph">
<p>Дамблдор зробив крок до стіни й вказав на картину, що зображувала сплячого
чоловіка.</p>
</div>
<div class="paragraph">
<p>&#8201;&#8212;&#8201;Це портрети попередніх директорів Гоґвортсу.</p>
</div>
<div class="paragraph">
<p>Він обернувся й вказав на стіл.</p>
</div>
<div class="paragraph">
<p>&#8201;&#8212;&#8201;Це мій стіл.</p>
</div>
<div class="paragraph">
<p>Вказав на крісло.</p>
</div>
<div class="paragraph">
<p>&#8201;&#8212;&#8201;Це моє крісло&#8230;&#8203;</p>
</div>
<div class="paragraph">
<p>&#8201;&#8212;&#8201;Перепрошую,&#8201;&#8212;&#8201;перервав його Гаррі,&#8201;&#8212;&#8201;насправді я цікавився ось цими,&#8201;&#8212;&#8201;Гаррі вказав на невеличкий куб, що тихо шепотів &#8220;блурп&#8230;&#8203; блурп&#8230;&#8203; блурп&#8221;.</p>
</div>
<div class="paragraph">
<p>&#8201;&#8212;&#8201;А, ці маленькі дивні штуковини? Вони йшли в комплекті з офісом директора, і
я гадки не маю, що більшість з них робить. Хоча <em>ось цей</em> циферблат з
вісьмома стрілками лічить кількість, назвімо їх пчихами, відьом-шульг на
території Франції. Ти не повіриш, скільки довелося попрацювати, щоб зʼясувати
це. А <em>ось цей</em> із золотими хитунами&#8201;&#8212;&#8201;це мій власний винахід, і Мінерва
ніколи в житті не зрозуміє, що він робить.</p>
</div>
<div class="paragraph">
<p>Дамблдор підійшов до вішака для капелюхів, доки Гаррі перетравлював це.</p>
</div>
<div class="paragraph">
<p>&#8201;&#8212;&#8201;Тут у нас, звісно, Сортувальний Капелюх. Ви вже знайомі, наскільки мені
відомо. Він сказав мені, що ніколи, за жодних обставин, не можна допускати,
щоб він опинився в тебе на голові.  Ти лише чотирнадцятий учень в історії, про
якого він таке сказав: Баба Яга була однією з них, а про решту дванадцять я
розповім тобі, коли подорослішаєш. Це парасоля. Це ще одна парасоля.</p>
</div>
<div class="paragraph">
<p>Дамблдор зробив декілька кроків й обернувся, тепер широко всміхаючись.</p>
</div>
<div class="paragraph">
<p>&#8201;&#8212;&#8201;І, звісно, більшість людей, що приходять до мого офісу, бажають побачити Фоукса.</p>
</div>
<div class="paragraph">
<p>Дамблдор стояв поряд з птахом на золотому помості.</p>
</div>
<div class="paragraph">
<p>Гаррі підійшов. Він був доволі здивований.</p>
</div>
<div class="paragraph">
<p>&#8201;&#8212;&#8201;Це Фоукс?</p>
</div>
<div class="paragraph">
<p>&#8201;&#8212;&#8201;Фоукс&#8201;&#8212;&#8201;фенікс. Дуже рідкісні, дуже могутні магічні створіння.</p>
</div>
<div class="paragraph">
<p>&#8201;&#8212;&#8201;Ем&#8230;&#8203;&#8201;&#8212;&#8201;сказав Гаррі. Він схилив голову й витріщився в крихітні, чорні
блискучі очі, що не виявляли жодних ознак могутності чи інтелекту.</p>
</div>
<div class="paragraph">
<p>&#8201;&#8212;&#8201;Ееммм&#8230;&#8203;&#8201;&#8212;&#8201;знову сказав Гаррі.</p>
</div>
<div class="paragraph">
<p>Він був доволі впевнений, що впізнав форму птаха. Її було доволі важко не
розпізнати.</p>
</div>
<div class="paragraph">
<p>&#8201;&#8212;&#8201;Ее&#8230;&#8203;</p>
</div>
<div class="paragraph">
<p><em>Скажи щось розумне!</em> загорланив його розум на себе. <em>Тільки не стій і не
видавай звуки, ніби ти слабоумний!</em></p>
</div>
<div class="paragraph">
<p><em>Ну й що ж я в біса </em>маю<em> сказати?</em> гаркнув розум Гаррі у відповідь.</p>
</div>
<div class="paragraph">
<p><em>Що завгодно!</em></p>
</div>
<div class="paragraph">
<p><em>Ти маєш на увазі що завгодно, крім &#8220;Фоукс&#8201;&#8212;&#8201;це курча&#8221;&#8230;&#8203;</em></p>
</div>
<div class="paragraph">
<p><em>Так! Що завгодно крім цього!</em></p>
</div>
<div class="paragraph">
<p>&#8201;&#8212;&#8201;Отже, е, яка магія доступна феніксам, м?</p>
</div>
<div class="paragraph">
<p>&#8201;&#8212;&#8201;Їхні сльози здатні зцілювати. Вони&#8201;&#8212;&#8201;створіння вогню, і переміщуватися між
будь-якими місцями їм не складніше, ніж вогню згаснути в одному місці й
спалахнути в іншому. Надзвичайне навантаження їхньої природженої магії швидко
старить їхні тіла, та втім, якщо когось і можна в цьому світі назвати
невмирущими, то їх.  Адже щоразу, як їх підводить тіло, вони приносять себе в
жертву спалахом вогню й залишають пташеня, чи подеколи яйце.</p>
</div>
<div class="paragraph">
<p>Дамблдор підійшов ближче й похмуро огледів курку.</p>
</div>
<div class="paragraph">
<p>&#8201;&#8212;&#8201;Гм&#8230;&#8203; Здається мені, він трохи блідий.</p>
</div>
<div class="paragraph">
<p>Коли Гаррі цілковито сприйняв цю фразу, курча вже горіло.</p>
</div>
<div class="paragraph">
<p>Дзьоб курчати відкрився, проте воно не встигло навіть раз квокнути перед тим,
як почало чахнути й перетворюватися на попіл. Спалах був недовгим, яскравим і
цілковито ізольованим: запаху горіння не відчувалося.</p>
</div>
<div class="paragraph">
<p>Вогонь згаснув лише за декілька секунд після початку, залишивши дрібну,
жалюгідну купку попелу на золотому помості.</p>
</div>
<div class="paragraph">
<p>&#8201;&#8212;&#8201;Чого такий нажаханий, Гаррі! Фоукс не постраждав.</p>
</div>
<div class="paragraph">
<p>Дамблдор опустив руку до кишені, а потім тією ж рукою просіяв попіл і показав
маленьке жовтувате яйце.</p>
</div>
<div class="paragraph">
<p>&#8201;&#8212;&#8201;Дивися, ось яйце!</p>
</div>
<div class="paragraph">
<p>&#8201;&#8212;&#8201;О&#8230;&#8203; Овва&#8230;&#8203; Дивовижно&#8230;&#8203;</p>
</div>
<div class="paragraph">
<p>&#8201;&#8212;&#8201;Але тепер нам справді треба переходити до справ,&#8201;&#8212;&#8201;сказав Дамблдор.</p>
</div>
<div class="paragraph">
<p>Він залишив яйце в попелі курки, повернувся до трону й всівся.</p>
</div>
<div class="paragraph">
<p>&#8201;&#8212;&#8201;Зрештою, вже майже час вечеряти, а ми не хочемо використовувати наші
часовороти.</p>
</div>
<div class="paragraph">
<p>У внутрішньому уряді Гаррі йшла відчайдушна боротьба. Слизеринець та
гафелпафець змінили сторону після того, як побачили, що директор Гоґвортсу
спалив курча.</p>
</div>
<div class="paragraph">
<p>&#8201;&#8212;&#8201;Так, справи,&#8201;&#8212;&#8201;вимовили губи Гаррі.&#8201;&#8212;&#8201;А потім вечеря.</p>
</div>
<div class="paragraph">
<p><em>Ти знову скидаєшся на слабоумного</em> зауважив внутрішній критик Гаррі.</p>
</div>
<div class="paragraph">
<p>&#8201;&#8212;&#8201;Ну,&#8201;&#8212;&#8201;сказав Дамблдор,&#8201;&#8212;&#8201;боюся, я маю зізнатися, Гаррі. Зізнатися й
вибачитися.</p>
</div>
<div class="paragraph">
<p>&#8201;&#8212;&#8201;Вибачення&#8201;&#8212;&#8201;це добре,&#8201;&#8212;&#8201;<em>це взагалі не має сенсу! Що я верзу?</em></p>
</div>
<div class="paragraph">
<p>Старий чарівник гучно зітхнув.</p>
</div>
<div class="paragraph">
<p>&#8201;&#8212;&#8201;Можливо, ти зміниш думку, коли почуєш, що я скажу. Боюся, Гаррі, я
маніпулював тобою все твоє життя. Це я передав тебе під опіку твоїх злих
прийомних батьків&#8230;&#8203;</p>
</div>
<div class="paragraph">
<p>&#8201;&#8212;&#8201;У мене не злі прийомні батьки!&#8201;&#8212;&#8201;бовкнув Гаррі.&#8201;&#8212;&#8201;Тобто <em>просто</em> батьки,
я хотів сказати!</p>
</div>
<div class="paragraph">
<p>&#8201;&#8212;&#8201;Не злі?&#8201;&#8212;&#8201;Дамблдор здавався здивованим і розчарованим.&#8201;&#8212;&#8201;Ані крапельки не
злі? Це не вкладається у візерунок&#8230;&#8203;</p>
</div>
<div class="paragraph">
<p>Внутрішній слизеринець кричав на все ментальне горло: <em>СТУЛИ ПЕЛЬКУ, ДУРНЮ!
ВІН ЗАБЕРЕ ТЕБЕ ВІД НИХ!</em></p>
</div>
<div class="paragraph">
<p>&#8201;&#8212;&#8201;Ні, ні,&#8201;&#8212;&#8201;губи Гаррі завмерли в страшній гримасі,&#8201;&#8212;&#8201;я просто щадив ваші
почуття, насправді вони дуже злі&#8230;&#8203;</p>
</div>
<div class="paragraph">
<p>&#8201;&#8212;&#8201;Невже?&#8201;&#8212;&#8201;Дамблдор нахилився вперед й уважно на нього дивився.&#8201;&#8212;&#8201;А що вони
роблять?</p>
</div>
<div class="paragraph">
<p><em>Відповідай швидко.</em></p>
</div>
<div class="paragraph">
<p>&#8201;&#8212;&#8201;Вони, ем, я маю мити посуд і витирати задачі, і вони не дають мені
читати багато книжок, і&#8230;&#8203;</p>
</div>
<div class="paragraph">
<p>&#8201;&#8212;&#8201;А, добре, радий це чути.&#8201;&#8212;&#8201;сказав Дамблдор, знову спершись на спинку
стільця. Він сумно всміхнувся.&#8201;&#8212;&#8201;Тоді я вибачаюся за <em>це</em>. Про що це я? Ах,
так. Мені прикро казати, Гаррі, проте я відповідальний фактично за все погане,
що з тобою траплялося. Я знаю, що це напевно тебе дуже розізлить.</p>
</div>
<div class="paragraph">
<p>&#8201;&#8212;&#8201;Так, я дуже злий! Гррр!</p>
</div>
<div class="paragraph">
<p>Внутрішній критик Гаррі миттєво присудив йому нагороду &#8220;За найгіршу гру в
історії часу&#8221;.</p>
</div>
<div class="paragraph">
<p>&#8201;&#8212;&#8201;Я просто хотів, щоб ти знав,&#8201;&#8212;&#8201;сказав Дамблдор,&#8201;&#8212;&#8201;хотів сказати тобі якомога
раніше, на випадок, якщо пізніше з одним з нас щось станеться, що мені справді,
справді шкода. За все, що вже сталося, і все, що станеться.</p>
</div>
<div class="paragraph">
<p>В очах старого чарівника зблиснули сльози.</p>
</div>
<div class="paragraph">
<p>&#8201;&#8212;&#8201;А я дуже злий! Такий злий, що хочу прямо зараз піти, якщо вам більше немає
чого сказати!</p>
</div>
<div class="paragraph">
<p><em>Просто ЙДИ доки він не спалив тебе!</em> вереснули слизеринець, гафелпафець і
ґрифіндорець.</p>
</div>
<div class="paragraph">
<p>&#8201;&#8212;&#8201;Розумію. Тоді останнє, Гаррі. Тобі <em>не треба</em> намагатися пройти
заборонений коридор на четвертому поверсі. Ти жодним чином не зможеш пройти всі
пастки, а я не хочу, щоб ти постраждав, намагаючись це зробити. Насправді, не
думаю, що ти зможеш бодай відчинити перші двері, адже вони замкнені, а тобі
невідоме закляття <em>Алогомора</em>&#8230;&#8203;</p>
</div>
<div class="paragraph">
<p>Гаррі крутнувся й дмухнув до виходу якомога швидше, дверна ручка повернулася
без жодного опору, і він помчав вниз спіральними сходами, хоч вони й крутилися.
Він ледь не перечіплювався через власні ноги. За мить він уже спустився, гаргуйль
відступив, і Гаррі вилетів зі сходів, мов куля.</p>
</div>
<hr>
<div class="paragraph">
<p>Гаррі Поттер.</p>
</div>
<div class="paragraph">
<p>Щось було негаразд з Гаррі Поттером.</p>
</div>
<div class="paragraph">
<p>Зрештою, четвер був у всіх, а ось таке, здається, траплялося лише з ним.</p>
</div>
<div class="paragraph">
<p>Була двадцять одна хвилина по шостій вечора, коли Гаррі Поттер, що вилетів, мов
куля, зі сходів й чимдуж прискорювався, налетів прямо на Мінерву Макґонеґел,
коли та повертала з-за рогу дорогою до кабінету директора.</p>
</div>
<div class="paragraph">
<p>На щастя, жоден з них не постраждав. Як пояснили були Гаррі трохи раніше того
дня&#8201;&#8212;&#8201;коли він відмовлявся й близько підходити до мітли&#8201;&#8212;&#8201;у квідичі
використовувалися бладжери з суцільного заліза для того, щоб мати шанси зашкодити
гравцям, адже чарівники були, переважно, набагато стійкішими до зіткнень, ніж
маґли.</p>
</div>
<div class="paragraph">
<p>Гаррі й професорка Макґонеґел обидвоє опинилися на підлозі, а пергаменти з її
рук&#8201;&#8212;&#8201;по всьому коридорі.</p>
</div>
<div class="paragraph">
<p>Запала жахлива, жахлива тиша.</p>
</div>
<div class="paragraph">
<p>&#8201;&#8212;&#8201;Гаррі Поттер,&#8201;&#8212;&#8201;видихнула професорка Макґонеґел, що лежала на підлозі
недалеко від Гаррі. Її голос перейшов майже на вереск.&#8201;&#8212;&#8201;<em>Що ви робили в
кабінеті директора?</em></p>
</div>
<div class="paragraph">
<p>&#8201;&#8212;&#8201;Нічого!&#8201;&#8212;&#8201;пискнув Гаррі.</p>
</div>
<div class="paragraph">
<p>&#8201;&#8212;&#8201;<em>Ви розмовляли про професора захисту?</em></p>
</div>
<div class="paragraph">
<p>&#8201;&#8212;&#8201;Ні! Дамблдор покликав мене до себе, дав мені цей великий камінь, сказав, що
це камінь мого батька, і я маю носити його повсюди!</p>
</div>
<div class="paragraph">
<p>Запала чергова жахлива тиша.</p>
</div>
<div class="paragraph">
<p>&#8201;&#8212;&#8201;Зрозуміло,&#8201;&#8212;&#8201;вже трохи спокійніше сказала професорка Макґонеґел. Вона
підвелася, обтрусилась і люто поглянула на розметані пергаменти, що злетілися в
охайний стосик й поквапом поверталися вздовж стіни коридору, ніби хотіли
сховатися від її погляду.&#8201;&#8212;&#8201;Мої співчуття, містере Поттер. І я прошу
вибачення, що сумнівалася у вас.</p>
</div>
<div class="paragraph">
<p>&#8201;&#8212;&#8201;Професорко Макґонеґел,&#8201;&#8212;&#8201;сказав Гаррі. Його голос тремтів. Він відштовхнувся
від підлоги, підвівся й поглянув на її надійне обличчя <em>нормальної людини</em>.&#8201;&#8212;&#8201;Професорко Макґонеґел&#8230;&#8203;</p>
</div>
<div class="paragraph">
<p>&#8201;&#8212;&#8201;Так, містере Поттер?</p>
</div>
<div class="paragraph">
<p>&#8201;&#8212;&#8201;Як гадаєте, мені варто?&#8201;&#8212;&#8201;тихо запитав Гаррі.&#8201;&#8212;&#8201;Носити повсюди камінь
мого батька?</p>
</div>
<div class="paragraph">
<p>Професорка Макґонеґел зітхнула.</p>
</div>
<div class="paragraph">
<p>&#8201;&#8212;&#8201;Боюся, це між вами й директором,&#8201;&#8212;&#8201;вона завагалася.&#8201;&#8212;&#8201;Хочу сказати, що
цілковито ігнорувати директора майже ніколи не буває мудрим. Мені <em>справді</em>
шкода, що у вас така дилема, містере Поттер, і якщо я якось <em>можу</em> допомогти
вам з рішенням, яке ви приймете&#8230;&#8203;</p>
</div>
<div class="paragraph">
<p>&#8201;&#8212;&#8201;Ем&#8230;&#8203; Насправді, я саме зараз подумав, що коли знатиму як, я міг би
трансфігурувати камінь на перстень і носити його на пальці. Якби ви могли
навчити мене підтримувати таку трансфігурацію&#8230;&#8203;</p>
</div>
<div class="paragraph">
<p>&#8201;&#8212;&#8201;Добре, що ви спочатку мене спитали,&#8201;&#8212;&#8201;сказала професорка Макґонеґел, і її
обличчя посуворішало.&#8201;&#8212;&#8201;Якби ви втратили контроль над трансфігурацією, зворотний
процес відрізав би вам палець і, мабуть, розірвав руку навпіл. У вашому віці
навіть перстень є завеликою ціллю для необмеженої в часі підтримки трансфігурації без серйозного
виснаження вашої магії. Проте я можу замовити для вас перстень із оправою для
коштовного каменя, <em>маленького</em> коштовного каменя, що буде торкатися вашої шкіри.
Тоді ви зможете почати тренування з підтримки безпечного обʼєкту, наприклад зефіру.
Коли ви успішно підтримуватимете трансфігурацію, навіть уві сні, протягом цілого місяця, я дозволю
вам трансфігурувати, кгем, камінь вашого батька&#8230;&#8203;&#8201;&#8212;&#8201;голос професорки Макґонеґел
затих.&#8201;&#8212;&#8201;Директор <em>справді</em> сказав&#8230;&#8203;</p>
</div>
<div class="paragraph">
<p>&#8201;&#8212;&#8201;Так. Ем&#8230;&#8203; гм&#8230;&#8203;</p>
</div>
<div class="paragraph">
<p>Професорка Макґонеґел зітхнула.</p>
</div>
<div class="paragraph">
<p>&#8201;&#8212;&#8201;Це трохи дивно навіть для нього,&#8201;&#8212;&#8201;вона нагнулася й підняла стос
пергаментів.&#8201;&#8212;&#8201;Мені шкода щодо цього, містере Поттер. Ще раз прошу вибачення,
що не довіряла вам. Проте тепер моя черга побачити директора.</p>
</div>
<div class="paragraph">
<p>&#8201;&#8212;&#8201;Ем&#8230;&#8203; Хай щастить, напевно. Гм&#8230;&#8203;</p>
</div>
<div class="paragraph">
<p>&#8201;&#8212;&#8201;Дякую, містере Поттер.</p>
</div>
<div class="paragraph">
<p>&#8201;&#8212;&#8201;Ее&#8230;&#8203;</p>
</div>
<div class="paragraph">
<p>Професорка Макґонеґел підійшла до гаргуйля, нечутно вимовила пароль, і ступила
на спіральні сходи, що оберталися. Вона почала підійматися, гаргуйль почав повертатися
на місце, і її вже було майже не видно&#8230;&#8203;</p>
</div>
<div class="paragraph">
<p>&#8201;&#8212;&#8201;<em>Професорко Макґонеґел, директор спалив курча!</em></p>
</div>
<div class="paragraph">
<p>&#8201;&#8212;&#8201;<em>Що</em> він зро&#8230;&#8203;</p>
</div>
</div>
</div>
</div>

<div id="nav-bottom">
<div id="help-with-errors">Помітили помилку? Допоможіть &#8212; виділіть її й натисніть на кнопку &#8220;Помилка?&#8221;. Дякуємо :)</div>
<form action="/go.php" method="GET" id="nav-form-top" target="_top"><div class="nav-prev"><a href="/016.html" title="Розділ 16. Творче мислення" accesskey="p" target="_top">&laquo; Попередній</a></div><div class="nav-dropdown"><select name="chapter" class="nav-select"><option value="/001.html">Розділ 1. День вкрай низької ймовірності</option><option value="/002.html">Розділ 2. Все, у що я вірю, -- хибне</option><option value="/003.html">Розділ 3. Порівнюючи реальність з її альтернативами</option><option value="/004.html">Розділ 4. Гіпотеза ефективного ринку</option><option value="/005.html">Розділ 5. Фундаментальна помилка атрибуції</option><option value="/006.html">Розділ 6. Омана планування</option><option value="/007.html">Розділ 7. Взаємний обмін</option><option value="/008.html">Розділ 8. Позитивна упередженість</option><option value="/009.html">Розділ 9. Назву приховано, частина I</option><option value="/010.html">Розділ 10. Усвідомлення себе, частина II</option><option value="/011.html">Розділ 11. Омаке файли №№ 1, 2, 3</option><option value="/012.html">Розділ 12. Контроль поривів</option><option value="/013.html">Розділ 13: Неправильні питання</option><option value="/014.html">Розділ 14. Не пі&#x0301;знане й непізна&#x0301;нне</option><option value="/015.html">Розділ 15. Сумлінність</option><option value="/016.html">Розділ 16. Творче мислення</option><option value="/017.html" selected>Розділ 17. У пошуках гіпотези</option><option value="/018.html">Розділ 18. Ієрархії домінування</option><option value="/019.html">Розділ 19. Відкладена винагорода</option><option value="/020.html">Розділ 20. Теорема Баєса</option></select><noscript><input type="submit" value="Go" /></noscript></div><div class="nav-next"><a href="/018.html" title="Розділ 18. Ієрархії домінування" accesskey="n" target="_top">Наступний &raquo;</a></div></form>
</div>
</div>

<div>
<div>
<div style="display:none" id="dialog-message"></div>
<div style="display:none" id="dialog-form" title="Повідомити про помилку">
  <p class="validateTips">Всі поля необовʼязкові.</p>

  <form>
      <input type="hidden" name="fulltext" id="fulltext" value="">
      <input type="hidden" name="translation" id="translation" value="">
      <input type="hidden" name="page" id="page" value="017">
      <table width="100%">
      <tr>
          <td colspan="2"><label for="problem">Що не так:</label></td>
      </tr>
      <tr>
          <td width="100%" colspan="2">
              <textarea rows="3" style="width: 100%" name="problem" id="problem" class="text ui-widget-content ui-corner-all"></textarea>
          </td>
      </tr>
      <tr>
        <td><label for="email">Поштова скринька:</label></td>
        <td><input type="text" name="email" id="email" value="" class="text ui-widget-content ui-corner-all"></td>
      </tr>
      <tr>
        <td><label for="name">Імʼя:</label></td>
        <td><input type="text" name="name" id="name" value="" class="text ui-widget-content ui-corner-all"></td>
      </tr>
      <tr>
        <td><label for="remember">Запамʼятати</label></td>
        <td><input type="checkbox" name="remember" id="remember" value="1" class="ui-widget-content"></td>
      </tr>
      </table>

      <!-- Allow form submission with keyboard without duplicating the dialog button -->
      <input type="submit" tabindex="-1" style="position:absolute; top:-1000px">
  </form>
</div>
<button id="report_error_button">Помилка?</button>
<script src="./google-analytics.js" type="text/javascript"></script>
</div>
</div>
</div>
<div id="footer">
<div id="footer-text">
Востаннє оновлено 2017-04-26 13:14:46 EEST
</div>
</div>
</body>
</html>